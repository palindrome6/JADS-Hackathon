
























































































































































































1 

   Pagina 1 van 2 

 

 
 

> Retouradres Postbus 20301 2500 EH  Den Haag 

 
 

  
 
Aan Voorzitter van de Eerste Kamer 
mr. A. Broekers-Knol 
Postbus 20017 
2500 EA  Den Haag 
 

 

Datum 27 juni 2016 
Onderwerp Initiatiefvoorstel-Segers, Volp en Kooiman Wet strafbaarstelling 

misbruik prostitué(e)s die slachtoffer zijn van mensenhandel 
 
 
Geachte Voorzitter, 
 
Op 12 juli a.s. start de Eerste Kamercommissie voor Veiligheid en Justitie met het 
voorbereidend onderzoek van bovenvermeld initiatiefwetsvoorstel. Middels deze 
brief wil ik mijn waardering voor dit initiatief van voornoemde leden van de Tweede 
Kamer uitspreken. Ik beschouw dit wetsvoorstel als een belangrijke stap in de 
aanpak van mensenhandel en hoop op steun in uw Kamer. 
 
In de aanpak van mensenhandel gaat veel aandacht uit naar daders en naar hun 
slachtoffers. De groep die echter grotendeels buiten beeld blijft zijn de klanten van 
slachtoffers van mensenhandel. Uit de praktijk zijn schrijnende situaties bekend 
waarbij klanten betaald hebben voor seks met een prostituee waarbij het voor hen 
klip en klaar was, of had moeten zijn dat ze dit niet hadden moeten doen. 
Bijvoorbeeld omdat de aanblik van de vrouw (of man) in kwestie en de locatie hen 
daarvan had moeten weerhouden. In het debat in de Tweede Kamer en in mijn 
Negende rapportage mensenhandel zijn meer voorbeelden genoemd. 
 
In het debat in de Tweede Kamer werd nog wel eens het argument gebruikt dat 
vanwege dit wetsvoorstel klanten geen misstanden meer zouden melden. Ik ben 
daar eerlijk gezegd niet bang voor. Het is juist van groot belang dat een klant als in 
voornoemde situatie zich wel drie keer bedenkt voordat hij daadwerkelijk seks heeft 
met deze vrouw of man. Hij kan nu en ook na invoering van dit wetsvoorstel de 
keuze maken geen seks te hebben, om te keren en hopelijk (al dan niet anoniem) 
een melding te doen. Overigens zijn er nu reeds klanten die misstanden melden en 
dat vind ik van groot belang om de aanpak tegen mensenhandel sluitend te krijgen. 
 
Ik beschouw dit wetsvoorstel niet als een inperking van de vrijheid van sekswerkers. 
Dit wetsvoorstel doet daar geen afbreuk aan doch beoogt de klanten die 
overduidelijk een grens over gaan te waarschuwen dat we dit als maatschappij niet 
acceptabel vinden. Doen ze dat ondanks deze waarschuwing toch dan zijn ze 
strafbaar waarbij de rechter zich zal uitlaten over een passende straf. Ik hoop dat 
uw Kamer dit wetsvoorstel wil steunen en daarmee ook invulling geeft aan mijn 
aanbeveling in de Negende rapportage mensenhandel. 
   
 

 

Turfmarkt 147 
2511 DP  Den Haag 
Postbus 20301 
2500 EH  Den Haag 
www.nationaalrapporteur.nl 
  

Contactpersoon 
Maarten Abelman 
Hoofd van het Bureau van de 
Nationaal Rapporteur 
  

T  0652877534 

  

Ons kenmerk 
9834 
  

Bij beantwoording de datum 
en ons kenmerk vermelden. 
Wilt u slechts één zaak in uw 
brief behandelen. 
 
 

 

 



 
 

 

  
 Pagina 2 van 2 

   

 

 
 

Datum 
 
27 juni 2016 
 

Ons kenmerk 
9834 
 

 
 

Met vriendelijke groet, 

 
 
 
 
Corinne Dettmeijer-Vermeulen 
Nationaal Rapporteur Mensenhandel en 
Seksueel Geweld tegen Kinderen 
 

  

 
 

 


