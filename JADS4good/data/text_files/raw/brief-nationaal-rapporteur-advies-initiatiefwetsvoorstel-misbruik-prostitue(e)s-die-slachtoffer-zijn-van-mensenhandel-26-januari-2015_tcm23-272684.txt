
















































1 

   Pagina 1 van 2 

 

 

 

> Retouradres Postbus 20301 2500 EH  Den Haag 

 
 

  

Tweede Kamer der Staten-Generaal  

t.a.v. G.J.M. Segers (ChristenUnie) 

Postbus 20018 

2500 EA Den Haag 

 

 

 

Datum 26 januari 2015 

 Onderwerp Advisering initiatiefwetsvoorstel strafbaarstelling misbruik 

prostitué(e)s die slachtoffer zijn van mensenhandel (34 091) 

 

 

Geachte heer Segers, 

 

Bij brief van 15 december 2014 heeft u, mede namens uw collega-Kamerleden 

Rebel en Kooiman, de Nationaal rapporteur om advies gevraagd over het 

initiatiefwetsvoorstel strafbaarstelling misbruik prostitué(e)s die slachtoffer zijn van 

mensenhandel. Graag maak ik van de gelegenheid gebruik om, vanuit het 

perspectief van een effectieve bestrijding van mensenhandel een aantal 

opmerkingen te maken. 

Met waardering heb ik kennisgenomen van het initiatief wetsvoorstel dat strekt tot 

strafbaarstelling van misbruik van prostitué(e)s die slachtoffer van mensenhandel 

zijn (34 091). De strekking van dit wetsvoorstel stemt overeen met de aanbeveling 

die ik gedaan heb in de Negende  rapportage mensenhandel (2013), en tijdens de 

consultatie over de implementatie van de EU-richtlijn mensenhandel (2011/36/EU). 

Ik heb daarin aanbevolen te voorzien in een aparte strafbaarstelling van de 

prostituant die gebruik maakt van de diensten van uitgebuite prostitué(e)s. 

Naast de aanbodzijde van de prostitutiebranche is het ook van belang oog te 

hebben voor de vraagzijde. De door mij aanbevolen strafbaarstelling ziet op de 

klant die, terwijl hij weet of redelijkerwijs had moeten vermoeden dat een ander 

zich gedwongen prostitueert, tóch de beslissing neemt om gebruik te maken van 

haar (of zijn) seksuele diensten. Het gaat mij derhalve om het strafbaar stellen van 

de klant wanneer sprake is van mensenhandel, niet van de klant van een 

prostitué(e) als zodanig (zoals in het vaak genoemde ‘Zweedse prostitutiemodel’). 

Prostitutie is immers geen synoniem voor mensenhandel. De reden voor 

strafbaarstelling is het verwijtbaar gebruik maken van diensten waarvoor  een 

ander niet uit vrijheid kiest.  

 

Turfmarkt 147 

2511 DP  Den Haag 

Postbus 20301 

2500 EH  Den Haag 

www.nationaalrapporteur.

nl 
  

Contactpersoon 

Bureau Nationaal 

Rapporteur Mensenhandel 

en Seksueel Geweld tegen 

Kinderen 
  

  

Ons kenmerk 

9593 
  

Uw kenmerk 

34 091 

  

Bij beantwoording  de 

datum en ons kenmerk 

vermelden. Wilt u slechts 

één zaak in uw brief 

behandelen. 

 

 

 



 
 

 

  

 Pagina 2 van 2 

   

 

 

 

Datum 

26 januari 2015 
 

Ons kenmerk 

9593 

 

 

 

Met de voornoemde leden ben ik van oordeel dat de strafbaarstelling van klanten 

van slachtoffers als apart misdrijf thuis hoort in het Wetboek van Strafrecht, buiten 

het mensenhandelartikel, artikel 273f Sr. 

De uitwerking van het wetsvoorstel geeft mij aanleiding tot twee opmerkingen. Ik 

neem deze in het navolgende op. 

Minderjarige slachtoffers van mensenhandel 

De voorgestelde delictsomschrijving bevat dwangmiddelen als delictsbestanddeel. 

De voorgestelde bepaling houdt daardoor geen rekening met minderjarige 

slachtoffers. Niettemin kunnen ook minderjarigen slachtoffers zijn van 

mensenhandel. Ik ben van oordeel dat de strafbaarstelling ook op hen van 

toepassing moet zijn, en niet alleen op meerderjarige slachtoffers.   Ik adviseer de 

opstellers van het wetsvoorstel hierin te voorzien. 

 

Strafmaat 

De voorgestelde maximale strafbedreiging op grond van artikel 273g Sr is vier jaar 

gevangenisstraf. De opstellers sluiten hiermee aan bij de maximaal op te leggen 

straf op grond van artikel 248a Sr (verleiding) en 248b Sr (klanten van prostitué(e)s 

van 16 en 17 jaar). De initiatiefnemers vinden dat klanten van slachtoffers 

mensenhandel óók helpen in stand houden en sluiten in de toelichting daarom 

tegelijkertijd aan bij het te beschermen belang inzake mensenhandel. Op het kale 

delict mensenhandel, zonder strafverzwarende omstandigheden, staat inmiddels 

maximaal 12 jaar gevangenisstraf. Ook op het delict verkrachting (artikel 242 Sr) 

staat een maximale strafbedreiging van 12 jaar. Dat is een behoorlijk verschil met 

het voorgestelde strafmaximum van vier jaar. De toelichting verdient daarom 

verduidelijking ten aanzien van het te beschermen belang in relatie tot de 

voorgestelde maximale strafbedreiging. 

Met vriendelijke groet, 

 
 

 

 

Corinne Dettmeijer-Vermeulen   

Nationaal Rapporteur Mensenhandel en 

Seksueel Geweld tegen Kinderen 

  

 

 

 


