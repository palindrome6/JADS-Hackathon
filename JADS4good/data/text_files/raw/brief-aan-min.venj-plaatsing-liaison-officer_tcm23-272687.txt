









































Microsoft Word - 9763 270116 plaatsing liaison officer (Minister).docx


1 

 Pagina 1 van 2 

 

 
 

> Retouradres Postbus 20301 2500 EH  Den Haag 

 
 

  
Aan de Minister van Veiligheid en Justitie 
Turfmarkt 147 
2511 DP Den Haag 

 

Datum 27 januari 2016 
Onderwerp Plaatsing liaison officer Boekarest 

 
Excellentie,  
 
Met aandacht heb ik kennis genomen van uw brief van 8 september 2015 aan de 
Voorzitter van de Tweede Kamer en het plaatsingsplan van liaison officers en 
andere internationale plaatsingen van de Nationale Politie en de Koninklijke 
Marechaussee voor de periode 2015-2017. Tijdens het Algemeen Overleg Politie 
zal dit plaatsingsplan besproken worden. Net zoals u zelf aangeeft in uw brief, 
vind ik het van belang dat de Nationale Politie en de Koninklijke Marechaussee 
een goed toegerust en effectief liaisonnetwerk ter beschikking hebben. Daarom 
ben ik tevreden over de transparantie die u in uw brief nastreeft door het 
formuleren van de criteria, die u bij het samenstellen van het plaatsingsplan in 
overweging hebt genomen. 
 
Ik wil echter mijn bezorgdheid uiten over een specifiek punt in het plaatsingsplan. 
Dit betreft de post van liaison officer (LO) in Boekarest, met als accreditatiegebied 
Roemenië, Bulgarije, Hongarije en Moldavië, die in 2016 en 2017 zal vervangen 
worden door een flexibel inzetbare liaison officer (FILO). Dit betreur ik ten 
zeerste. 
 
Vanuit mijn mandaat mensenhandel wil ik u in deze context wijzen op het 
onmiskenbare belang van een vaste liaison officer voor bovengenoemd 
accreditatiegebied. Uit mijn cijfermatige rapportages komt duidelijk naar voren 
dat een aanzienlijk aandeel van de in Nederland geregistreerde mogelijke 
slachtoffers, verdachten én veroordeelden van mensenhandel uit de landen in 
kwestie komt. Zo blijkt dat in de periode 2010 tot en met 2014 de drie meest-
voorkomende niet-Nederlandse nationaliteiten van mogelijke slachtoffers 
mensenhandel de Bulgaarse, Hongaarse en Roemeense nationaliteiten zijn.1 
Voorts zijn in de periode 2008 tot en met 2012 de meeste in Nederland verdachte 
personen voor het delict mensenhandel geboren in Nederland, Hongarije, 
Bulgarije en Roemenië. Dit laatste geldt eveneens voor de veroordelingen van 
mensenhandel in Nederland.2 
 

                                               
1 Nationaal Rapporteur Mensenhandel en Seksueel Geweld tegen Kinderen (2015). 
Mensenhandel in en uit beeld – Update cijfers mogelijke slachtoffers 2010-2014. Den Haag, 
Nationaal Rapporteur. Zie Tabel 1.1 pagina 9. 
2 Nationaal Rapporteur Mensenhandel en Seksueel Geweld tegen Kinderen (2014). 
Mensenhandel in en uit beeld II – Cijfermatige rapportage 2008-2012. Den Haag, Nationaal 
Rapporteur. Zie Tabel 7.3 op pagina 211. 
 

 

Turfmarkt 147 
2511 DP  Den Haag 
Postbus 20301 
2500 EH  Den Haag 
www.nationaalrapporteur.nl 
  

Contactpersoon 
Corinne Dettmeijer-Vermeulen 
Nationaal Rapporteur 
Mensenhandel en Seksueel 
Geweld tegen Kinderen 
  

T  070 370 45 14 

  

Ons kenmerk 
9763 
  

Bij beantwoording de datum 
en ons kenmerk vermelden. 
Wilt u slechts één zaak in uw 
brief behandelen. 
 
 

 



 
 

 

  
 Pagina 2 van 2 

 

  
Datum 
27 januari 2016 
 

Ons kenmerk 
9763 
 

 
 

 
Ik hoop u met deze bevindingen de intensiteit van de internationale 
criminaliteitsrelatie met de bovengenoemde landen verduidelijkt te hebben, 
overigens een van de plaatsingscriteria die u noemt in uw brief. De aanwezigheid 
van een vaste liaison officer garandeert met zijn permanente aanwezigheid een 
intensieve informatie-uitwisseling met de plaatselijke autoriteiten en is naar mijn 
oordeel van groot belang om de aanpak van mensenhandel in deze landen met 
kracht doorgang te laten vinden. Een goede reden om deze aanpak af te zwakken 
in de vorm van een FILO zie ik niet. 
 
Een afschrift van deze brief zond ik aan de Voorzitter van de Tweede Kamer. 
  

Met vriendelijke groet, 
 

 
 
 
Corinne Dettmeijer-Vermeulen   
Nationaal Rapporteur Mensenhandel en 
Seksueel Geweld tegen Kinderen 

  

 
 

 


