





























Dien Korvinus, Dagmar Koster en He/een de Jonge van EI/emeef'

Mensenhandel: het begrip uitbuiting in
art. 273a Sr*2

Nationaal en internationaal wordt mensenhandel bestem-
peld als een ernstig misdrijf en een schending van de men-
senrechten van het slachtoffer. De aanpak ervan moet
prioriteit genieten. Maar op welk handelen moet die
aanpak zijn gericht? Het nieuwe mensenhandelartikel 273a
Sr dat op 1 januari 2005 in werking trad, heeft geleid tot
een aanzienlijke verbreding van gedragingen die als men-
senhandel worden beschouwd. De wetgever heeft de
rechtsbegrippen die in het verbrede strafartikel voorkomen
evenwel onvoldoende scherp afgebakend en laat het aan
de uitvoeringspraktijk over om de grens te trekken.
Hierdoor kan de nieuwe mensenhandelbepaling de toets
aan het 'lex certa' criterium niet zonder meer doorstaan.
Voor het terrein van uitbuiting buiten de seksindustrie kent
de bepaling ongewenste losse eindjes. In dit artikel slaat
het Bureau Nationaal Rapporteur Mensenhandel (Bureau
NRM) piketpaaltjes voor een nadere afbakening.'

Inleiding

Op 1 januari 2005 trad de nieuwe strafbepaling inzake

mensenhandel in werking. Dit art. 273a Sr behelst wet-
geving ter uitvoering van internationale regelgeving en
volgt in belangrijke mate de bewoordingen van het zoge-
naamde 'Palermo-protocol>2 en EU-Kaderbesluit inzake
mensenhande1.3 Daarnaast is het geschoeid op de leest van
het oude art. 2s0a Sr" De wetswijziging bracht, naast de in
art. 2s0a Sr strafbaar gestelde gedragingen, ook uitbuiting
in andere arbeid of diensten (hierna kortheidshalve 'overige
uitbuiting' genoemd) en orgaanverwijdering met gebruik-
making van een dwangmiddel binnen het bereik van de
nieuwe strafbepaling. Tevens werd voor al deze gedragingen
de kwalificatie 'mensenhandel' (her)ingevoerd. Het resul-
taat is een breed en complex artikel dat vraagt om een con-
crete vertaalslag naar de praktijk.
De behoefte aan concretisering geldt in het bijzonder voor
het centrale begrip 'uitbuiting: Uitbuiting is het einddoel
van de handelingen die, bij meerderjarigen in combinatie
met bepaalde dwangmiddelen,' strafbaar zijn gesteld in

*1 Dien Korvinus is de Nationaal
Rapporteur Mensenhandel. Per 1 ok-

tober 2006 wordt zij opgevolgd door mr.

C.E. Dettmeyer-Vermeulen. Dagmar

art. 273a lid 1 sub 1 Sr: De wetgever heeft in de Memorie
van Toelichting (MvT)' de nadere afbakening van de ove-
rige uitbuiting aan de rechter overgelaten. Zodoende is op
voorhand niet voldoende duidelijk te benoemen welke mis-
standen in arbeids- en dienstensituaties zijn te kwalificeren
als uitbuiting in de zin van mensenhandel. Ook is er tot op
heden geen jurisprudentie op dit punt. Dit bemoeilijkt op-
sporing en vervolging van de nieuw toegevoegde vormen
van mensenhandel. Dit stuk hoopt bij te dragen tot nadere
aanscherping van het begrip 'uitbuiting'.

Ernstig feit

Mensenhandel is een ernstig feit. Uit de MvT blijkt dat
art. 273a Sr handelt over excessen, over moderne vormen
van slavernij. Dat het niet bedoeld is voor minder ernstige
misstanden is af te leiden uit de plaatsing in Titel XVIII
Misdrijven tegen de persoonlijke vrijheid, direct vooraf-
gaand aan de bepaling over slavenhandel (art. 274 Sr), en
uit de forse strafbedreiging van ten hoogste zes jaren ge-
vangenisstraf voor 'eenvoudige mensenhandel', 8 oplopend

Koster en Heleen de Jonge van Ellemeet
zijn respectievelijk juridisch medewerker

en onderzoeker bij het Bureau Nationaal

Rapporteur Mensenhandel.

*2 Bij het schrijven van dit stuk betrof het

art. 273a Sr. Dit is echter met ingang van

1 september 2006 vernummerd tot art.

273f Sr.

286 TREMA september 2006- Nr. 7 Sdu Uitgevers

t



KORVINUS, KOSTER EN DE JONGE VAN ELLEMEET / MENSENHANDEL: HET BEGRIP UITBUITING IN ART. 273A SR

«8

tot vijftien jaren of een geldboete van de vijfde categorie
onder verzwarende omstandigheden.
De bewoordingen in diverse subonderdelen van art. 273a lid
1 Sr geven echter een in potentie groot bereik aan het men-
senhandelartikel. Daardoor zijn er puur taalkundig gezien
handelingen van diverse gradaties van ernst onder te
brengen. Vooral de subonderdelen 4 en 6 rekken het begrip
op. Zo zou er volgens lid 1 sub 4 al sprake van mensenhandel
kunnen zijn wanneer iemand door middel van bijvoorbeeld
'misleiding' een ander 'beweegt' zich beschikbaar te stellen tot
het verrichten van arbeid of diensten. Subonderdeel 6 legt de
lat zo mogelijk nog lager: wie bijvoorbeeld als geïnformeerde
consument een product koopt dat elders in de wereld onder
omstandigheden van uitbuiting is geproduceerd, kan aan de
delictsbestanddelen van mensenhandel voldoen. Een goed-
koop, handgeknoopt Perzisch tapijtje of een lekker stuk cho-
colade, geproduceerd van door kinderen geoogste cacao, kan
de geïnformeerde koper immers al tot profiteur in de zin van
dit subonderdeel maken.

Teleologisch benaderd

Hoewel bij letterlijke interpretatie de lat voor toepassing
van art. 273a Sr dus laag ligt, moet het artikel, gezien het
achterliggende verdrag, de drijfveren daartoe en de context
van georganiseerde misdaad waarin mensenhandel (inter-
nationaal) wordt geplaatst, in samenhang met de hoge
strafbedreiging, enkel worden ingezet voor excessen. Niet
ieder misbruik in de sfeer van arbeid of dienstverlening
moet als mensenhandel worden bestempeld. Dit beperkt
gehouden toepassingsbereik wordt gerechtvaardigd vanuit
een teleologische benadering, gekoppeld aan het mensen-
rechtenperspectief. Wetshistorisch staat bij de interpretatie
van art. 273a Sr het belang van de bescherming van funda-
mentele mensenrechten voorop. Immers, de definitie in lid
2 van wat uitbuiting tenminste is, is in overwegende mate'
gebaseerd op art. 3(a) van het Palermo-protocol en op art. 1
lid 1 sub c van het EU-Kaderbesluit, die weer begrippen
ontlenen aan onder andere art. 4 van het Europees Verdrag
tot Bescherming van de Rechten van de Mens en de
Fundamentele Vrijheden (EVRM) van 4 november 1950.
Dit laatste artikel verplicht verdragsstaten effectieve be-
scherming te bieden tegen slavernij, dienstbaarheid en ge-

.e
1 Dit artikel is een nadere uitwerking van

de uitkomsten van een discussie bij een-

komst over de reikwijdte van de mensen-

handeibepaling in het WvSr, die Bureau

NRM op 1 december 2005 organiseerde.

2 Protocol inzake de preventie, bestrijding

en bestraffing van mensenhandel, in het

bijzonder van vrouwen en kinderen
(New Vork, 15 november 2000). Dit pro-

tocol is ter aanvulling van het eveneens
op die datum tot stand gekomen

Verdrag tegen transnationale georgani-

seerde criminaliteit.

3 Kaderbesluit van de Raad van de

Europese Unie inzake bestrijding van

mensenhandel van 19 juli 2002.

Wanneer (het oogmerk van) uitbui-
ting gepaard gaat met de toepassing
van een dwangmiddel, dan is er
sprake van mensenhandel in de zin
van art. 273a Sr.

dwongen of verplichte arbeid en verwijst naar het eerder
uitgeroepen verbod op slavenhandel, slavernij en horigheid
in art. 4 van de Universele Verklaring van de Rechten van de
Mens (10 december 1948). Bovendien vermelden beide aan
de recente wetswijziging ten grondslag liggende internatio-
nale documenten dat de bescherming van de mensen-
rechten centraal staat bij de aanpak van mensenhandel.
Uit een teleologische (bronvolgende) interpretatie volgt dan
ook dat in de aanpak van mensenhandel de bescherming
van de mensenrechten van individuele slachtoffers een cru-
ciale rol dient te spelen. Het is in feite de mensenrechtelijke
benadering die de afbakening vormt van de reikwijdte van
het mensenhandelbegrip; maatschappelijk ongewenst ge-
achte arbeidssituaties leveren slechts dan uitbuiting in de
zin van het mensenhandelartikel op als zij een inbreuk
meebrengen op fundamentele rechten als de menselijke
waardigheid, de lichamelijke integriteit of de persoonlijke
vrijheid van het getroffen individu en zijn als zodanig dan
onaanvaardbaar. Tegen omstandigheden die dat niet in die
zin doen, maar wel laakbaar zijn, moeten andere strafrech-
telijke, arbeidsrechtelijke of bestuurlijke sancties worden in-
gezet. In een dergelijk geval rechtvaardigt de bescherming
van de getroffen belangen niet de inzet van het zware men-
senhandelartikel.

Het begrip uitbuiting in art. 273a Sr

Uitbuiting is het centrale begrip in het delict mensen-
handel. Immers, 'mensenhandel is (gericht op) uitbuiting; zo
vermeldt de MvT. Anders dan een niet-limitatieve opsom-
ming van praktijken die tenminste uitbuiting omvatten (lid
2), bevat noch art. 273a Sr, noch de MvT evenwel een be-

schrijving van wat concreet onder uitbuiting dient te

4 In art. 250a Sr werden seksuele uitbui-
ting en verboden vormen van exploitatie

van prostitutie strafbaar gesteld.

5 Onder 'dwangmiddelen' wordt verstaan

alle middelen die in art. 273a lid 1 sub 1

Sr zijn opgesomd: dwang, geweld of een

andere feitelijkheid of door dreiging met
geweld of een andere feitelijkheid, door
afpersing, fraude, misleiding dan wel

door misbruik van uit feitelijke omstan-
digheden voortvloeiend overwicht, door

misbruik van een kwetsbare positie of

door het geven of ontvangen van be-
talingen of voordelen om de instemming

van een persoon te verkrijgen die zeg-
genschap over die ander heeft.

6 Anders dan in de tekst van het Palermo-
protocol wordt in art. 273a Sr de als

mensenhandel gekwalificeerde orgaan-
verwijdering niet als uitbuiting om-

schreven, maar als apart einddoel van de

omschreven handelingen met dwang-

middelen genoemd.

7 TK 2003-2004, 29 291 nr. 3.

8 Met deze term, die niet in het artikel zelf

wordt gebezigd, doelen wij op mensen-

handei zonder de strafverzwarende om-

standigheden uit de leden 3 tot en met

6.

9 Zij komt echter niet geheel overeen met
de, op details verschillende, definities uit

het protocol en Kaderbesluit.

Sdu Uitgevers TREMA september 2006- Nr. 7 287



KORVINUS, KOSTER EN DE JONGE VAN ELLEMEET / MENSENHANDEL: HET BEGRIP UITBUITING IN ART. 273A SR

worden verstaan. Vanwege het potentieel brede geldings-
bereik enerzijds en de (internationale) context waarin van
mensenhandel wordt gesproken anderzijds, is nadere preci-
sering van dit begrip dan ook noodzakelijk.
Volgens Van DalelOis uitbuiting te omschrijven als 'het zo-
veel mogelijk voordeel proberen te halen uit, misbruik maken

van' en specifiek met betrekking tot een persoon het 'op
ongunstige condities laten werken om er zoveel mogelijk aan

te verdienen'. Als synoniem wordt genoemd 'uitzuigen'.
Bepaald geen sympathieke praktijk, samen te vatten als het
buitensporig profiteren van een ander.
In de zin van het mensenhandelartikel moet uitbuiten gere-
lateerd zijn aan een situatie van arbeids- of dienstverlening.
Als hierboven reeds betoogd, moet er daarbij tevens sprake
zijn van een exces (dat wil zeggen een inbreuk op funda-
mentele mensenrechten). Art. 273a lid 2 Sr geeft een niet-
limitatieve opsomming van wat onder dergelijke uitbuiting
kan worden verstaan: uitbuiting van een ander in de prosti-
tutie, andere vormen van seksuele uitbuiting, gedwongen of
verplichte arbeid of diensten, slavernij en met slavernij of
dienstbaarheid te vergelijken praktijken. Als aangegeven, dit
is meer het opsommen van situaties die de wetgever typeert
als uitbuiting dan het bieden van een helder afgebakend,
inhoudelijk criterium.
In relatie tot de seksindustrie wordt door de wetgever en de
Hoge Raad van een uitbuitingssituatie gesproken wanneer
de betrokkene in een situatie verkeert die niet gelijk is aan
de omstandigheden waarin een mondige prostitué(e) in
Nederland pleegt te verkeren.ll Vanwege de aard van het
werk is er bij gedwongen tewerkstelling in de seksindustrie
alras sprake van uitbuiting, immers de lichamelijke integri-
teit (een fundamenteel mensenrecht) is dan per definitie in
het geding. Hetzelfde geldt voor de gedwongen verwijde-
ring van organen. Voor uitbuiting in andere sectoren dan
de seksindustrie, lijkt een soortgelijk criterium (de situatie
waarin een mondige arbeider pleegt te verkeren) wel bruik-
baar als vertrek- of oriëntatiepunt, maar is een zwaardere
maatstaf toch meer geëigend. In die gevallen is het door-
gaans niet de aard van het werk die al het verschil uitmaakt
op de kernvraag of fundamentele mensenrechten worden

geschonden in van de normale situatie afwijkende omstan-
digheden. Het zijn dan vooral de ernst van de afwijkende
omstandigheden, de weg daar naartoe en het effect daarvan
op de betrokkene, die bepalend zijn voor de vraag of er
sprake is van uitbuiting. Immers, niet iedere omstandigheid
die voor een mondige, Nederlandse arbeidskracht onaccep-
tabel is, zal meteen een mensenrechtenschending opleveren.
Wat precies de ondergrens moet zijn voor overige uitbui-
ting, is diffuus. Een eenduidige omschrijving van een exces
in een arbeids- of dienstensfeer is niet te geven. Of er
sprake is van een exces moet per geval beoordeeld worden.
Maatgevend daarbij is in elk geval de (inherente) schending
van fundamentele mensenrechten. Om te kunnen spreken
van een excessieve situatie zal er sprake moeten zijn van de
aanwezigheid van ten minste één evident exces, zoals ex-
treem slechte verblijfsomstandigheden (bijvoorbeeld het
moeten huren van enkel een stoel om in shifts op te slapen),
een onevenredige schuld-arbeidsrelatie of meervoudige af-
hankelijkheid die het slachtoffer aan de tewerkstel1er bindt,

ofwel van een cumulatie van verschillende minder ernstige
misstanden.12 In het laatste geval, waarin elementen worden
gestapeld,13zouden de misstanden ieder op zich wellicht

arbeidsrechtelijk opgepakt kunnen worden, maar schuilt
het exces in de combinatie en cumulatie van dergelijke
elementen. Hierbij spelen ook factoren als de ernst, de
duur, de omvang en het door de tewerksteller behaalde eco-
nomische voordeel een rol.
Het enkelvoudige of samengestelde exces dient in beginsel
geobjectiveerd te worden beschouwd; omstandigheden zijn
excessief als ze onaanvaardbaar zijn in de Nederlandse
maatschappij en rechtsorde, dat wil zeggen volgens de hier
geldende normen. In deze objectivering spelen de funda-
mentele mensenrechten opnieuw een centrale rol. Voor de
kwalificatie uitbuiting is dan ook niet doorslaggevend of
het slachtoffer zichzelf als uitgebuit beschouwt; wel kan de
subjectieve beleving van het slachtoffer een rol spelen bij
beantwoording van de vraag in hoeverre hij of zij zich had
kunnen onttrekken aan de uitbuitingssituatie (zie hierna).

t

Uitbuiting in de zin van mensenhandel

Wanneer (het oogmerk van) uitbuiting gepaard gaat met de
toepassing van een dwangmiddel, dan is er sprake van men-
senhandel in de zin van art. 273a Sr. Het begrip uitbuiting
moet zich dus ook los van het aantonen van dwang laten
verstaan. Dat volgt onder andere uit het gegeven dat in
geval van handel in minderjarigen geen dwang is vereist,
maar wel (het oogmerk van) uitbuiting (lid 1 sub 2).
Wanneer toepassing van dwang een element van uitbuiting
zou uitmaken, zou het op die wijze alsnog impliciet een
vereiste zijn bij handel in minderjarigen. Ten aanzien van
meerderjarigen zou dan zelfs een dubbel dwangvereiste bin-
nengesluisd worden om van mensenhandel te kunnen
spreken, immers in subonderdeell moet er, naast het oog-
merk van uitbuiting, tevens sprake zijn van gebruikmaking
van een dwangmiddel. Dat kan zeker niet de bedoeling zijn.
Uitbuiting impliceert echter wel een zekere mate van on-
vrijwilligheid aan de zijde van degene die wordt uitgebuit. I'
Die onvrijwilligheid schuilt in de onmogelijkheid zich aan
de uitbuitingssituatie te onttrekken. 15 In geval van maatre-
gelen die de fysieke vrijheid rechtstreeks beperken (bijvoor-
beeld opsluiting of bewaking) is onttrekking feitelijk on-
mogelijk. Wanneer evenwel het slachtoffer door andere dan
fysieke maatregelen in de greep van zijn of haar uitbuiter
wordt gehouden, zou onttrekking praktisch gezien wel mo-
gelijk zijn, maar kan de subjectieve beoordeling van het
slachtoffer dat hij/zij zich niet aan die machtssfeer kan ont-
trekken toch een beletsel vormen. Uit feiten en omstandig-
heden moet dan wel kunnen worden vastgesteld dat het
slachtoffer redelijkerwijs heeft mogen veronderstellen dat
hij of zij niet op eigen kracht uit die situatie kon weg
komen. Dit kan bijvoorbeeld gelegen zijn in de (percep-
tieve) consequenties van een onttrekking of in de feitelijke
verblijfs- of arbeidsomstandigheden waarin het slachtoffer
zich bevindt. Zo zou de onvrijheid kunnen worden gelezen
in een schuldrelatie met de werkverschaffer of een derde,
culturele context, minderjarigheid of een combinatie van
dergelijke factoren. Voor deze beoordeling is het van belang

Î
\"

288 TREMA september 2006- Nr. 7
sa" Uitgevers



KORVINUS, KOSTER EN DE JONGE VAN ELLEMEET / MENSENHANDEL: HET BEGRIP UITBUITING IN ART. 273A SR

het feitencomplex in zijn totaliteit te bezien.
Het gaat bij uitbuiting in de zin van mensenhandel dus om
grove misstanden, waarbij het slachtoffer in zijn/haar fun-
damentele mensenrechten wordt geschonden en ernstig be-
perkt is dan wel redelijkerwijs meende te zijn in de vrijheid
om zich aan die situatie te onttrekken.

EHRM inzake Siliadin

tCe

Bieden de wettekst en de MvT weinig handvatten voor een
interpretatie van het begrip (overige) uitbuiting, de
Nederlandse rechter kan in zijn rechtsvormende taak om
tot een scherp afgebakend, onderscheidend criterium te
komen wel te rade gaan bij de uitspraak van het Europese
Hof van de Rechten van de Mens (EHRM) van 26 juli 2005
in de zaak Siliadin tegen Frankrijk.l' Dit is een belangwek-
kend arrest omdat het Hof voor de eerste keer een schen-
ding van art. 4 EVRM constateert in een zaak die ontegen-
zeggelijk een vorm van 'overige uitbuiting' in de zin van
mensenhandel betreft, namelijk huishoudelijke slavernij.
Het arrest laat er geen twijfel over bestaan dat op verdrags-
staten de positieve verplichting rust om hun onderdanen
concreet en effectief te beschermen tegen schending van
art. 4 EVRM, ook in de relatie tussen burgers onderling
('horizontale werking'). De Staat is aansprakelijk wanneer
hij tegen een dergelijke schending onvoldoende waarborgen
biedt, hetzij in de wetgeving, hetzij in de uitvoering
daarvan. De positieve verplichting vereist de strafbaarstel-
ling en een - de facto - effectieve repressie van ieder han-
delen dat ertoe strekt een persoon in een van de in art. 4
EVRM bedoelde situaties te houden. Frankrijk had niet aan
deze verplichting voldaan in het geval van de Togolese min-
derjarige Siliadin, die illegaal in Frankrijk verbleef en
werkte. De voorwaarden en omstandigheden waaronder zij
in gezin B. woonde en huishoudelijk werk moest verrichten
leidden naar het oordeel van het Hof tot een staat van
dienstbaarheid, waartegen Frankrijk onvoldoende bescher-
ming had geboden door het uitblijven van een effectieve
strafvervolging van het echtpaar B.17

e
10 Van Dale, groot woordenboek der

Nederlandse taal (Utrecht/Antwerpen
1999).

11 Bijvoorbeeld HR 5 februari 2002, waarin
wordt verwezen naar de MvA bij het

wetsvoorstel voor art. 250ter Sr.
12 Gedacht kan worden aan onderbetaling,

onregelmatige betaling, lange werk-
tijden, het moeten werken onder een

andere identiteit, innemen van het pas-
poort, ontslagdreiging bij niet uitvoeren

van gevorderde activiteiten, etc.

13 In politiekringen wordt de term 'stapel-

methode' gehanteerd voor het opeensta-
pelen van signalen die in gezamenlijk-

heid (kunnen) duiden op het bestaan van

een uitbuitingssituatie, maar die als los

element op zich niet eens een overschrij-
ding van een norm hoeven in te houden.

Hier geldt het adagium: veel kleintjes
maken één grote.

14 Het is wellicht denkbaar dat iemand zich
vrijwillig laat uitbuiten of, in het syno-

niem van de Van Dale, laat uitzuigen,

maar dit kan toch niet gerekend worden
tot het normale patroon. Vermoedelijk

doelt de MvT hierop met de opmerking

'Kenmerkend voor uitbuiting is de aan-
wezigheid van dwang in ruime zin of

misleiding.
'

15 Daarnaast staat het gebruik van een van

de dwangmiddelen, waardoor iemand in

de uitbuitingssituatie terechtkomt. Dat
gebruikte dwangmiddel kan de uitgebui-

tene ook beletten zich aan de situatie te
onttrekken.

16 Case of Siliadin v. France, ECHR26 July
2005, application no. 73316/01. In JV
2005/425 (Forum) verscheen een noot bij
dit arrest van de hand van R.A. Lawson.

17 Frankrijk beschikte ten tijde van de

feiten (1994--1998) niet over een bepa-

ling in het Wetboek van Strafrecht die

mensenhandel als zodanig strafbaar

stelde. De echtelieden B.werden ver-
volgd terzake van overtreding van twee
strafwetartikelen die zagen op het ver-
krijgen van niet-betaald werk van een

persoon, door diens kwetsbaarheid en

afhankelijkheid te misbruiken en op het

onderwerpen van een persoon, door

diens kwetsbaarheid en afhankelijkheid

te misbruiken, aan arbeids- en verblijfs-
omstandigheden strijdig met de mense-

lijke waardigheid.

18 ILO 1930, Conventione (no. 29)
Concerning Forced Labour. Aangenomen
op 28 juni 1930, in werking getreden op

1 mei 1932.
19 In deze zin ook de Aanwijzing mensen-

handei van het College van procureurs-

generaal d.d. 6 maart 2006, in werking

getreden op 1 april 2006.

De uitspraak is in verband met een beter begrip van het
Nederlandse art. 273a Sr vooral van belang omdat het Hof
de rangorde in de in art. 4 EVRM verboden praktijken ex-
pliciteert en daarbij de concrete omstandigheden van het
geval weegt. Voor wat betreft de uitleg van dwangarbeid,
bijvoorbeeld, volgt het Hof de definitie uit art. 2 van het
Verdrag International Labour Organization (ILO-verdrag)
inzake gedwongen arbeid. I' In dit verdrag wordt onder ge-
dwongen of verplichte arbeid of diensten verstaan elke
arbeid of dienst die van een individu wordt vereist onder
dreiging van een straf en waarvoor het individu zich niet
uit vrije wil beschikbaar heeft gesteld. Het Hof oordeelt in
zijn arrest dat van dreiging van een straf al sprake is wan-
neer werkgevers de vrees van een minderjarige, alleen-
staande, illegale werknemer om door de politie te worden
opgepakt bewust aanwakkeren. Van dreiging met een straf

in letterlijke zin hoeft geen sprake te zijn (r.o. 118).
Vervolgens vergelijkt het Hof gedwongen of verplichte ar-
beid of diensten met dienstbaarheid. Dat laatste vooronder-
stelt een verdergaande ontkenning van de persoonlijke vrij-
heid. Hoewel het geen eigendomsclaim inhoudt, staat
dienstbaarheid wat betreft ernst op één lijn met slavernij.
Het doelt, volgens het Hof in Siliadin, op de situatie waarin
iemand niet alleen arbeid of diensten moet verrichten,
maar ook gedwongen is om in het huis of op het grondge-
bied van zijn 'houder' te leven en niet in staat is die situatie
te veranderen. Zoals blijkt uit de beoordeling door het Hof
van het onderhavige geval is hiervan ook sprake wanneer
iemand in een kwetsbare positie onbetaald zeven lange
dagen per week moet werken, op de werkplek slecht gehuis-
vest wordt en weinig bewegingsvrijheid heeft.
Door de uitgebreide toetsing van de bijzonderheden van
een concreet geval aan de verschillende elementen van art. 4
EVRM zal het arrest Siliadin als leidraad kunnen dienen
voor de Nederlandse rechter die zich ongetwijfeld binnen
afzienbare tijd zelf zal moeten buigen over grove mis-
standen in andere sectoren dan de seksindustrie en zo het
onbekende terrein van de overige uitbuiting verder zal af-
bakenen.

Sdu Uitgevers TREMA september 2006- Nr. 7 289



KORVINUS, KOSTER EN DE JONGE VAN ELLEMEET / MENSENHANDEL: HET BEGRIP UITBUITING IN ART. 273A SR

Afronding

Het lex certa-beginsel stelt dat het recht zodanig nauw-
keurig moet worden geformuleerd dat men tevoren kan
vaststellen welke juridische consequenties bepaalde hande-
lingen zullen hebben. De vraag rijst of de nieuwe mensen-
handelbepaling in het Wetboek van Strafrecht die toets aan
het lex certa-criterium wel kan doorstaan. Op basis van
jurisprudentie is het terrein van mensenhandel in de zin
van uitbuiting in de seksindustrie, in de loop der jaren
nader omlijnd. De strafbepaling voor het nieuwe terrein
van de 'overige uitbuiting' stelt de toepassers echter voor de
nodige vragen. De MvT geeft expliciet aan dat de regering
er de voorkeur aan geeft om af te wachten hoe de bepaling
inzake mensenhandel in de praktijk zal worden toegepast
en laat het op dit punt dus aan de rechter over. Dit is ook in
het licht van de uitspraak van het EHRM in de casus
Siliadin riskant, nu dit kan betekenen dat de strafwet en de
uitvoering daarvan de facto een slachtoffer niet de bescher-
ming zal bieden die in het EVRM besloten ligt.

Wij hebben betoogd dat in relatie tot andere sectoren dan

de seksindustrie de lat om van mensenhandel in de zin van
art. 273a Sr te spreken, niet te laag moet worden gelegd. Dat
enkel excessieve (arbeids)situaties als uitbuiting gekwalifi-
ceerd moeten worden, laat echter onverlet dat politie en
justitie, maar ook andere ketenpartners in de signalering en
bestrijding van mensenhandel reeds op geringe aanwij-
zingen van mogelijke uitbuiting moeten reageren. Er kan
immers meer aan de hand zijn dan op het eerste gezicht
blijkt. Een adequate aanpak van de problematiek vereist dus
enerzijds een heldere, voor de praktijk werkbare strafbaar-
stelling en anderzijds dat ieder relevant aanknopingspunt
wordt onderzocht en zo mogelijk tot vervolging leidt."
Alleen op die wijze kan uitvoering worden gegeven aan de
gedachte dat in de strijd tegen mensenhandel de bescher-
ming van (mogelijke) slachtoffers voorop moet staan.

"Artikel 273a Wetboek van Strafrecht

1. Als schuldig aan mensenhandel wordt met gevangenisstraf van

ten hoogste zes jaren of geldboete van de vijfde categorie ge-

straft:

1°. degene die een ander door dwang, geweld of een andere feite-

lijkheid of door dreiging met geweld of een andere feitelijk-

heid, door afpersing, fraude, misleiding dan wel door misbruik

van uit feitelijke omstandigheden voortvloeiend overwicht,

door misbruik van een kwetsbare positie of door het geven of

ontvangen van betalingen of voordelen om de instemming

van een persoon te verkrijgen die zeggenschap over die ander

heeft, werft, vervoert, overbrengt, huisvest of opneemt, met het

oogmerk van uitbuiting van die ander of de verwijdering van

diens organen;

2°. degene die een ander werft, vervoert, overbrengt, huisvest of

opneemt, met het oogmerk van uitbuiting van die ander of de

verwijdering van diens organen, terwijl die ander de leeftijd

van achttien jaren nog niet heeft bereikt;

3°. degene die een ander aanwerft, medeneemt of ontvoert met

het oogmerk die ander in een ander land ertoe te brengen zich

beschikbaar te stellen tot het verrichten van seksuele hande-

lingen met of voor een derde tegen betaling;

4°. degene die een ander met een van de onder 1° genoemde mid-

delen dwingt of beweegt zich beschikbaar te stellen tot het ver-

richten van arbeid of diensten of zijn organen beschikbaar te

stellen dan wel onder de onder 1° genoemde omstandigheden

enige handeling onderneemt waarvan hij weet of redelijker-

wijs moet vermoeden dat die ander zich daardoor beschikbaar

stelt tot het verrichten van arbeid of diensten of zijn organen

beschikbaar stelt;

5°. degene die een ander ertoe brengt zich beschikbaar te stellen

tot het verrichten van seksuele handelingen met of voor een

derde tegen betaling of zijn organen tegen betaling beschik-

baar te stellen dan wel ten aanzien van een ander enige hande-

ling onderneemt waarvan hij weet of redelijkerwijs moet ver-

moeden dat die ander zich daardoor beschikbaar stelt tot het

verrichten van die handelingen of zijn organen tegen betaling

beschikbaar stelt, terwijl die ander de leeftijd van achttien

jaren nog niet heeft bereikt;

6°. degene die opzettelijk voordeel trekt uit de uitbuiting van een

ander;

7°. degene die opzettelijk voordeel trekt uit de verwijdering van

organen van een ander, terwijl hij weet of redelijkerwijs moet

vermoeden dat diens organen onder de onder 1° bedoelde

omstandigheden zijn verwijderd;

8°. degene die opzettelijk voordeel trekt uit seksuele handelingen

van een ander met of voor een derde tegen betaling of de ver-

wijdering van diens organen tegen betaling, terwijl die ander

de leeftijd van achttien jaren nog niet heeft bereikt;

9°. degene die een ander met een van de onder 1° genoemde mid-

delen dwingt dan wel beweegt hem te bevoordelen uit de op-

brengst van diens seksuele handelingen met of voor een derde

of van de verwijdering van diens organen.

2. Uitbuiting omvat ten minste uitbuiting van een ander in de

prostitutie, andere vormen van seksuele uitbuiting, gedwon-

gen of verplichte arbeid of diensten, slavernij en met slavernij

of dienstbaarheid te vergelijken praktijken.

3. De schuldige wordt gestraft met gevangenisstraf van ten

hoogste acht jaren of geldboete van de vijfde categorie, indien:

1°. de feiten, omschreven in het eerste lid, worden gepleegd door

twee of meer verenigde personen;

2°. de persoon ten aanzien van wie de in het eerste lid om-

schreven feiten worden gepleegd, de leeftijd van zestien jaren

nog niet heeft bereikt.

4. De feiten, omschreven in het eerste lid, gepleegd door twee of

meer verenigde personen onder de omstandigheid, bedoeld in

het derde lid, onder 2°, worden gestraft met gevangenisstraf

van ten hoogste tien jaren of geldboete van de vijfde categorie.

5. Indien een van de in het eerste lid omschreven feiten zwaar

lichamelijk letsel ten gevolge heeft of daarvan levensgevaar

voor een ander te duchten is, wordt gevangenisstraf van ten

hoogste twaalf jaren of geldboete van de vijfçle categorie opge-

legd.

6. Indien een van de in het eerste lid omschreven feiten de dood

ten gevolge heeft, wordt gevangenisstraf van ten hoogste vijf-

tien jaren of geldboete van de vijfde categorie opgelegd.

7. Artikel 251 is van overeenkomstige toepassing."

e

290 TREMA september 2006- Nr. 7 Sdu Uitgevers


	page 1
	Titles
	Dien Korvinus, Dagmar Koster en He/een de Jonge van EI/emeef' 
	Inleiding 
	Ernstig feit 
	286 
	TREMA september 2006- Nr. 7 
	Sdu Uitgevers 


	page 2
	Titles
	KORVINUS, KOSTER EN DE JONGE VAN ELLEMEET / MENSENHANDEL: HET BEGRIP UITBUITING IN ART. 273A SR 
	«8 
	Teleologisch benaderd 
	.e 
	Het begrip uitbuiting in art. 273a Sr 
	4 In art. 250a Sr werden seksuele uitbui- 
	Sdu Uitgevers 
	TREMA september 2006- Nr. 7 
	287 


	page 3
	Titles
	KORVINUS, KOSTER EN DE JONGE VAN ELLEMEET / MENSENHANDEL: HET BEGRIP UITBUITING IN ART. 273A SR 
	Uitbuiting in de zin van mensenhandel 
	288 
	TREMA september 2006- Nr. 7 
	sa" Uitgevers 


	page 4
	Titles
	KORVINUS, KOSTER EN DE JONGE VAN ELLEMEET / MENSENHANDEL: HET BEGRIP UITBUITING IN ART. 273A SR 
	het feitencomplex in zijn totaliteit te bezien. 
	EHRM inzake Siliadin 
	tCe 
	Sdu Uitgevers 
	TREMA september 2006- Nr. 7 
	289 


	page 5
	Titles
	KORVINUS, KOSTER EN DE JONGE VAN ELLEMEET / MENSENHANDEL: HET BEGRIP UITBUITING IN ART. 273A SR 
	Afronding 
	"Artikel 273a Wetboek van Strafrecht 
	lingen met of voor een derde tegen betaling; 
	290 
	TREMA september 2006- Nr. 7 
	Sdu Uitgevers 



