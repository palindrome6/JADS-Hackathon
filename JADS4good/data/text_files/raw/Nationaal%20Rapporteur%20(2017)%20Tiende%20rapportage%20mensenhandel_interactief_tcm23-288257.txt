



















































Mensenhandel - Tiende rapportage van de Nationaal Rapporteur




C.E. Dettmeijer-Vermeulen 
Nationaal Rapporteur Mensenhandel en Seksueel Geweld tegen Kinderen

S.R. van Bemmel
L.B. Esser

Colofon

Referentie: Nationaal Rapporteur Mensenhandel en Seksueel Geweld tegen Kinderen (2017). 
Mensenhandel. Tiende rapportage van de Nationaal Rapporteur. Den Haag: Nationaal Rapporteur.

Nationaal Rapporteur Mensenhandel en Seksueel Geweld tegen Kinderen
Postbus 20301
2500 EH Den Haag
070 – 3704514
www.nationaalrapporteur.nl

Grafische en digitale realisatie: Studio Kers

© Nationaal Rapporteur 2017

https://www.nationaalrapporteur.nl/


 Inhoud

7

11

1 13
13
13

2 15
15

Gebruikte afkortingen 

Woord vooraf 

Leeswijzer 
1.1 Zicht op mensenhandel als rode draad 
1.2 De structuur van deze rapportage 

Mensenhandel komt in vele vormen 
2.1 Algemeen beeld 
2.2 Mensenhandel binnen de seksindustrie 19

2.2.1  Vijf ontwikkelingen 20
2.2.2  Uitdaging 1: Wetsvoorstel regulering prostitutie en bestrijding misstanden 

seksbranche 24
2.2.3  Uitdaging 2: seksuele uitbuiting en technologie 26
2.2.4  Uitdaging 3: seksuele uitbuiting en de vraagzijde 28

2.3 Mensenhandel buiten de seksindustrie 29
2.3.1  Uitdaging 1: het organiseren van signalering 35
2.3.2  Uitdaging 2: zorgplichten voor bedrijven 38
2.3.3  Uitdaging 3: verankering en toepassing van het non-punishmentbeginsel 40

2.4 Mensenhandel met het oogmerk van orgaanverwijdering 43
2.5 Mensenhandel in wet en rechtspraak 44

2.5.1  Artikel 273f Sr in de rechtspraak (2013-2017) 46
2.5.2  Wetgeving ten aanzien van artikel 273f Sr na 2013 51

2.6 Aanpalende fenomenen 52
2.6.1  Mensenhandel en migratie 52
2.6.2  Mensenhandel en kindhuwelijken 58

3  Zicht op buitenlandse slachtoffers van mensenhandel 63
3.1 Wetgeving en beleid 65
3.2 Aanleiding tot het doen van dit onderzoek 71
3.3 De betrokken organisaties 72

3.3.1 Politie 73
3.3.2 Inspectie SZW, Directie Opsporing 74
3.3.3 KMar 75



mensenhandel Tiende rapportage van de Nationaal Rapporteur
4

3.4 Methodologie 77
3.5 Bevindingen 78

3.5.1 Eerste fase: de melding 80
3.5.1.1 Politie 80
3.5.1.2 KMar 81
3.5.1.3 ISZW-DO 83
3.5.1.4 Observaties bij de bevindingen omtrent eerste meldingen 83

3.5.2 Tweede fase: het voorportaal 84
3.5.2.1 Politie 85
3.5.2.2 KMar 87
3.5.2.3 ISZW-DO 93
3.5.2.4 Observaties bij het voorportaal 95

3.5.3 Derde fase: het informatief gesprek 95
3.5.3.1 Politie 96
3.5.3.2 KMar 99
3.5.3.3 ISZW-DO 101
3.5.3.4 Observaties bij de bevindingen omtrent het informatief gesprek 101

3.5.4 Vierde fase: beslissen over de bedenktijd 102
3.5.4.1 Politie 103
3.5.4.2 KMar 109
3.5.4.3 ISZW-DO 114
3.5.4.4 Observaties bij de bevindingen omtrent bedenktijd 120

3.6 Conclusie 121
3.7 Aanbevelingen 128

4  Zicht op mensenhandel in de medische sector 131
4.1 Internationaal onderzoek naar medische sector 132
4.2 Indicatoren van mensenhandel in de medische sector 135
4.3 Juridisch kader 137

4.3.1 Rol van overheden 138
4.3.2 Wettelijk kader in Nederland 139

4.4 Mensenhandel en de medische sector in Nederland 140
4.4.1 Methodologie 141

4.4.1.1 Achtergrond informatie per groep 143
4.4.2 Resultaten 145

4.4.2.1 Opleiding en kennis rondom mensenhandel 145
4.4.2.2 Contact met (vermoedelijke) slachtoffers mensenhandel 147
4.4.2.3 Contact met derde partijen na vermoedens 152
4.4.2.4 Werkplek en handreikingen 154

4.5 Conclusie 156
4.6 Aanbevelingen 159

5 Zicht op mensenhandel in gemeenten 163
5.1 Het doel en de ordening van dit onderzoek 168
5.2 Methodologie 169
5.3 Bespreking van de resultaten 171



5
Inhoud

 5.3.1 De gemeente als signaleerder 171
 5.3.2 De gemeente als beleidsmaker 174
 5.3.3 De gemeente als deel van de integrale aanpak 176
 5.3.4  De gemeente als verantwoordelijke voor de zorg voor en opvang van 

slachtoffers van mensenhandel 178
5.4 Reflecties op de bevindingen 179
5.5 Aanbevelingen 181

6 Conclusies en aanbevelingen 183

 Literatuurlijst 189

B1 Vreemdelingencirculaire 2000 B8/3 ad 1 205

B2 Vragenlijst beslissers bedenktijd 207

B3 Vragenlijst medische professionals 209

B4 Vragenlijst gemeenten 213





  Gebruikte afkortingen

ACM Amsterdams Coördinatiepunt Mensenhandel 
ADR Actief donorregistratiesysteem
AMF Arbeidsmarktfraude
AMV Alleenstaande Minderjarige Vreemdeling
APV Algemene Plaatselijke Verordening
Arbo Arbeidsomstandigheden
AVIM Afdeling Vreemdelingen, Identificatie, Mensenhandel
AZC Asielzoekerscentrum
BO Beschermde Opvang
BPS Bedrijfsprocessensysteem
BVH Basisvoorziening Handhaving
BZ Buitenlandse Zaken
CCV Centrum voor Criminaliteitspreventie en Veiligheid
CJIB Centraal Justitieel Incasso Bureau
CKM Centrum tegen Kinderhandel en Mensenhandel
COA Centraal Orgaan opvang Asielzoekers
CoMensha Coördinatiecentrum Mensenhandel
COSM Categorale Opvang Slachtoffers Mensenhandel
CVOM Parket Centrale Verwerking van het Openbaar Ministerie
DFC Defence for Children
DFC-ECPAT Defence for Children-End Child Prostitution in Asian Tourism
DRR Dienst Regionale Recherche
EER Europese Economische Ruimte
EHRM Europees Hof ter bescherming van de Rechten van de Mens
EMM Expertisecentrum Mensenhandel en Mensensmokkel
EPU European Police Union
EU Europese Unie
EVRM Europees Verdrag ter bescherming van de Rechten van de Mens
FNV Federatie Nederlandse Vakbeweging
FP Functioneel Parket bij het Openbaar Ministerie
GBA Gemeentelijke Basis Administratie
GC A Gezondheidscentrum Asielzoekers
GGD Gemeentelijke Gezondheidsdienst
GGD-GHOR Gemeentelijke Gezondheidsdienst – Geneeskundige Hulpverleningsorganisatie in de Regio
GGZ Geestelijke Gezondheidszorg



mensenhandel Tiende rapportage van de Nationaal Rapporteur
8

Gw Grondwet
ILT Inspectie Leefomgeving en Transport
IMVO Internationaal Verantwoord Ondernemen
IND Immigratie- en Naturalisatiedienst
IOM International Organization for Migration
ISZW Inspectie Sociale Zaken en Werkgelegenheid
ISZW-DO Inspectie Sociale Zaken en Werkgelegenheid, Directie Opsporing
KMar Koninklijke Marechaussee
KNMG Koninklijke Nederlandsche Maatschappij tot bevordering der Geneeskunst
LHV Landelijke Huisartsen Vereniging
LIEC Landelijk Informatie- en Expertise Centrum
LP Landelijk Parket bij het Openbaar Ministerie
LVB Licht verstandelijk beperkt
MOB Met Onbekende Bestemming 
MSA 2015 Modern Slavery Act 2015
MTV Mobiel Toezicht Veiligheid
NGO Niet-gouvernementele organisatie
NGvA Nederlands Genootschap van Abortusartsen
NHS National Health Service
NJI Nederlands Jeugdinstituut
NVM Nationaal Verwijsmechanisme Mensenhandel
NVSHA Nederlandse Vereniging van Spoedeisende Hulp Artsen 
NWO Nederlandse Organisatie voor Wetenschappelijk Onderzoek
OESO Organisatie voor Economische Samenwerking en Ontwikkeling
OM Openbaar Ministerie
PCT Prostitutiecontroleteam
PTSS Post-traumatische Stress Stoornis
Pw 2012 Politiewet 2012
RIEC Regionaal Informatie- en Expertise Centrum
RvE Raad van Europa
SEH-arts Spoedeisende hulp arts
SER Sociaal-Economische Raad
Sr Wetboek van Strafrecht
Sv Wetboek van Strafvordering
SZW Sociale Zaken en Werkgelegenheid
TCI Team Criminele Inlichtingen
TSI Team Spoedeisende Inzet
UNODC United Nations Office on Drugs and Crime
Vb 2000 Vreemdelingenbesluit 2000
Vc 2000 Vreemdelingencirculaire 2000
VenJ Veiligheid en Justitie
VN Verenigde Naties
VNG Vereniging van Nederlandse Gemeenten
Vw 2000 Vreemdelingenwet 2000
VWS Volksgezondheid, Welzijn en Sport
Wbp Wet bescherming persoonsgegevens



Gebruikte afkortingen
9

Wet MM Wet van 2013 ter modernisering van het migratiebeleid
Wmo 2015 Wet maatschappelijke ondersteuning 2015
WODC Wetenschappelijk Onderzoek- en Documentatiecentrum
Wrp Wetsvoorstel Regulering prostitutie en bestrijding misstanden seksbranche
ZSM Zo Simpel, Spoedig, Samen en Selectief Mogelijk





  Woord vooraf

Dit is mijn laatste rapport als Nationaal Rapporteur Mensenhandel en Seksueel Geweld tegen Kinderen. 
Mijn twee mandaten liggen in elkaars verlengde en lopen in elkaar over. Het is bij deze onderwerpen 
belangrijk om het bredere plaatje te zien. Op de Europese Dag tegen Mensenhandel van 2017 publi-
ceerde ik cijfers over het geschatte aantal Nederlandse minderjarige meisjes die slachtoffer zijn van 
seksuele uitbuiting: 1.320. De beste voorspeller van slachtofferschap van seksueel geweld is eerder sek-
sueel geweld. En seksuele uitbuiting is seksueel geweld, gepleegd door de mensenhandelaar en, in geval 
van minderjarigen, ook de klant. Preventie is nodig om dit cijfer naar beneden te krijgen. Een deel van 
de preventiemogelijkheden ligt in het signaleren en onderzoeken van seksueel geweld tegen kinderen, 
tegen meisjes. Kinderen zijn inherent kwetsbaar en verdienen extra inzet van de overheid om hen te 
beschermen.

Hoewel mijn mandaten in elkaars verlengde liggen, gaat deze rapportage alleen over mensenhandel. De 
laatste jaren maak ik me in het bijzonder zorgen over de bescherming van minderjarigen tegen mensen-
handel. Ik ben geruime tijd kinderrechter geweest en heb in een periode dat de vreselijke term ‘lover-
boy’ nog niet bestond meisjes uit huis geplaatst, soms zelfs opgesloten, omdat ze een ‘verkeerd vriend-
je’ hadden. Zo ook een meisje dat jaren later als volwassen vrouw op mij afstapte en zei: “u was mijn 
kinderrechter en u hebt mijn leven gered”. Ik herkende haar niet, het was te lang geleden, maar zij 
stuurde me de beschikking tot uithuisplaatsing met mijn handtekening eronder. Ik had haar uit huis 
geplaatst, omdat zij in handen was gevallen van een mensenhandelaar. Dat mijn beslissing om haar te 
beschermen iets had betekend in haar leven, raakte me. In mijn jaren als Nationaal Rapporteur heb ik 
met meer afstand naar deze problematiek gekeken. Maar ook al betreffen alle onderzoeken en aanbe-
velingen die ik doe groepen slachtoffers, daders of instellingen, het begint altijd met een verhaal, met 
een slachtoffer. Hun verhalen staan op mijn netvlies.

Dit rapport bevat drie onderzoeken en een overzicht van trends en uitdagingen. Ik plaats de bevindingen 
in een periode van elf jaar rapporteurschap. De aanpak van mensenhandel is geen rustig bezit. Mensen-
handelaren zijn inventief, maken in toenemende mate gebruik van technologie en het is een lucratieve 
business. Mensenhandel gaat over geld, veel geld. De overheid moet daarom ook in haar aanpak inventief 
zijn. En met overheid bedoel ik ook de gemeentelijke overheid. Van de 1.320 meisjes die ik hierboven 
noemde, hebben wij slechts 11% in beeld. Het is onbestaanbaar dat desondanks 35% van de gemeenten 
aangeeft niet te weten of in hun gemeente mensenhandel voorkomt. We krijgen slachtoffers van men-
senhandel alleen beter in beeld als de overheid in de volle breedte de urgentie hiervan inziet en daarnaar 
ook  handelt. Dat betekent middelen beschikbaar stellen, maar ook kritisch kijken naar welke mogelijk-
heden beleid biedt en hoe we het beleid zo goed mogelijk kunnen uitvoeren.



mensenhandel Tiende rapportage van de Nationaal Rapporteur
12

Ik heb al vaker gezegd: mensenhandel ondermijnt de samenleving, niet alleen worden slachtoffers di-
rect geraakt, ook hun familie en naasten zijn slachtoffer. En ook de samenleving als geheel: ik, wij, 
willen niet wonen in een maatschappij waarin mensen gebruikt worden als wegwerpartikel. En de ver-
antwoordelijkheid om daar tegen op te treden, ligt bij ons allemaal. Het feit dat ook de medische sector, 
zoals uit dit rapport blijkt, een signalerende rol voor zichzelf ziet weggelegd, stemt optimistisch. Ook 
ben ik blij dat de media het onderwerp mensenhandel hebben opgepakt. Zij hebben een belangrijke rol 
in het vergroten van de maatschappelijke bewustwording en het creëren van een gevoel van urgentie.

De publiek-private samenwerking in de strijd tegen mensenhandel heeft in de afgelopen elf jaar ook een 
andere dimensie gekregen. In meerdere Europese landen is de ketenverantwoordelijkheid van grote 
bedrijven wettelijk vastgesteld. In Nederland zijn convenanten gesloten met eenzelfde strekking. Het 
zou de Nederlandse overheid sieren verder te gaan en net als in het buitenland via de wet een norm te 
stellen.  Ook verschillende financiële instellingen hebben een aanvang gemaakt met het nemen van hun 
verantwoordelijkheid. Een aardbeienteler die goed verdient en geen, of niet regelmatig loon uitbetaalt, 
moet opvallen en dat kan betekenen dat financiële informatie de start is voor een strafrechtelijk onder-
zoek. Dat is de kant die we op moeten.  

Technologie verandert de aard van mensenhandel, en dat betekent dat ook de aanpak moet veranderen. 
We zien een verschuiving van de straat- en bordeelprostitutie naar het internet, niet alleen bij het ron-
selen van slachtoffers, maar ook bij het aanbieden van hun diensten. 72% van de slachtoffers van seksu-
ele uitbuiting wordt  aangetroffen in de thuis-, hotel- of escortprostitutie. Dat is een immense verschui-
ving  waarvan ik verwacht dat deze alleen maar zal toenemen. Seksuele uitbuiting in de eenentwintigste 
eeuw wordt geregeld via internet. Dáár moet dus ook de handhaving zijn. Ik ben blij dat het nieuwe 
kabinet hier oog voor heeft.

Ik heb in de afgelopen elf jaar vele aanbevelingen gedaan, zo’n 80% is opgevolgd en daar ben ik trots op. 
Ik heb in die periode bij alle verantwoordelijke bewindspersonen een grote betrokkenheid bij de aanpak 
van mensenhandel gezien en ook in het parlement bleek: de aanpak van mensenhandel heeft geen 
politieke kleur. Maar vooral heb ik mij bevoorrecht gevoeld om de afgelopen elf jaar dit werk te mogen 
doen. De wereld een klein beetje beter maken. Ik dank eenieder die aan dit rapport zijn of haar mede-
werking heeft verleend. In het bijzonder degenen die bereid waren aan de verschillende onderzoeken 
in deze rapportage deel te nemen. Ook wil ik een woord van waardering uitspreken richting alle partners 
die mij in mijn elf jaar als rapporteur, alle op eigen wijze, hebben geholpen mijn werk te doen. Ik dank 
ook al mijn medewerkers, nu en in het verleden, die zich altijd vol overgave hebben ingezet om het 
bureau van de Nationaal Rapporteur te maken tot wat het is.   

C.E. Dettmeijer-Vermeulen
Nationaal Rapporteur Mensenhandel en Seksueel Geweld tegen Kinderen



1 Leeswijzer

1.1 Zicht op mensenhandel als rode draad

‘If you change the way you look at things, the things you look at change’, is een uitspraak die de afgelopen jaren 
meermalen door de Nationaal Rapporteur is gebruikt in toespraken over mensenhandel.1 Hoezeer ook 
de aandacht voor mensenhandel in het afgelopen decennium is toegenomen, het belang van het ver-
groten van het bewustzijn van mensenhandel – bij een zo breed mogelijk publiek en bij zoveel moge-
lijke instanties – blijft van het allergrootste belang voor een effectieve aanpak van mensenhandel. Zicht 
op mensenhandel vormt in deze Tiende rapportage dan ook het grondthema. Om zicht te krijgen op 
mensenhandel is het vaak nodig dat vanuit een ander perspectief wordt gekeken naar de wereld om ons 
heen: zien we mensenhandel wel of niet? Uit deze rapportage zal blijken dat op het terrein van het be-
wustzijn van mensenhandel nog tal van uitdagingen liggen. Op verschillende niveaus is onderzoek ge-
daan naar de mate waarin binnen én buiten de overheid zicht op mensenhandel bestaat.

1.2 De structuur van deze rapportage

Mensenhandel komt in vele vormen. De veelvormigheid van het fenomeen maakt dat in een rapportage 
over mensenhandel een veelheid aan onderwerpen de revue kan passeren. In deze rapportage is ervoor 
gekozen scherpe keuzes te maken ten aanzien van de te behandelen thema’s. Alle onderwerpen hangen 
samen met het grondthema ‘zicht op mensenhandel’. Dit thema is vervolgens uitgewerkt in verschil-
lende deelonderzoeken die worden gepresenteerd in de hoofdstukken 3, 4 en 5. Deze hoofdstukken 
vormen de kern van deze rapportage. In hoofdstuk 2 wordt stilgestaan bij de trends en ontwikkelingen 
die sinds het uitkomen van de Negende rapportage mensenhandel waarneembaar waren. Daarbij wordt 
aandacht besteed aan de verschillende vormen van mensenhandel, de berechting van mensenhandel-
zaken en de ontwikkelingen op het terrein van enkele, met mensenhandel samenhangende fenome-
nen, zoals mensenhandel en migratie en mensenhandel en kindhuwelijken. In hoofdstuk 6 wordt afge-
sloten met een afsluitende bespreking en een herhaling van de aanbevelingen die voortvloeien uit de 
hoofdstukken 3, 4 en 5 (de kern van deze rapportage).

Hoofdstuk 2: Mensenhandel komt in vele vormen
In hoofdstuk 2 worden drie vormen van mensenhandel onderscheiden: mensenhandel met het oog-
merk van seksuele uitbuiting, mensenhandel met het oogmerk van niet-seksuele uitbuiting en mensen-

1 Deze uitspraak is ontleend aan de Amerikaane schrijver Wayne Dyer.



mensenhandel Tiende rapportage van de Nationaal Rapporteur
14

handel met het oogmerk van orgaanverwijdering. Per mensenhandelvorm worden actuele ontwikkelin-
gen beschreven en enkele uitdagingen voor de toekomst geformuleerd. Ook is in hoofdstuk 2 aandacht 
voor enkele actuele ontwikkelingen in de strafrechtspraak over mensenhandel en het strafrechtelijk 
beleid (OM-beleid). Het hoofdstuk wordt afgesloten met een reflectie op de samenhang tussen mensen-
handel en daarmee dikwijls in verband gebrachte, maar te onderscheiden fenomenen, zoals migratie, 
mensensmokkel en kindhuwelijken.

Hoofdstuk 3: Zicht op buitenlandse slachtoffers van mensenhandel
De signalering van buitenlandse slachtoffers is in het bijzonder van belang vanwege het feit dat zij in 
voorkomende gevallen geen legale verblijfsstatus hebben in Nederland. Het geldende beleid schrijft 
voor dat reeds bij de geringste aanwijzing van mensenhandel slachtoffers een bedenktijd moet worden 
aangeboden. De bedenktijd is bedoeld om het slachtoffer rust te geven om na te denken over het mee-
werken aan een opsporingsonderzoek tegen de mensenhandelaar. De bedenktijd duurt maximaal drie 
maanden en in die tijd wordt eventuele uitzetting opgeschort. In het onderzoek dat in hoofdstuk 3 
wordt behandeld wordt bekeken hoe het beleid omtrent de bedenktijd in de praktijk wordt toegepast. 
De vraag staat centraal welk proces aan het verlenen van de bedenktijd ten grondslag ligt en welke over-
wegingen daarbij een rol spelen. Voor dit onderzoek zijn in totaal dertig personen geïnterviewd die 
vanuit hun functie betrokken zijn bij het verlenen van de bedenktijd. De invloed van de bedenktijdrege-
ling strekt zich in de praktijk overigens ook uit over EU-onderdanen; in deze gevallen is een bedenktijd 
dan wel niet nodig om rechtmatig verblijf te verschaffen, maar wel om toegang te krijgen tot bepaalde 
voorzieningen die aan de regeling gekoppeld zijn, zoals opvang en een uitkering.

Hoofdstuk 4: Zicht op mensenhandel bij medische professionals
Uit internationaal onderzoek en Nederlandse rechtspraak blijkt dat mensenhandelslachtoffers niet zel-
den in aanraking komen met medische professionals. Hoofdstuk 4 gaat in op de signalering van moge-
lijke slachtoffers van mensenhandel binnen de medische sector in Nederland. Door middel van het 
uitzetten van een vragenlijst onder zeven verschillende groepen medische professionals, waarvan uit de 
academische literatuur en de rechtspraak blijkt dat zij een aanzienlijke kans hebben in contact te komen 
met slachtoffers van mensenhandel, wordt de vraag beantwoord in hoeverre medische professionals in 
Nederland in aanraking komen met slachtoffers van mensenhandel en of zij zijn toegerust om signalen 
van mensenhandel te herkennen en daarop actie te ondernemen.

Hoofdstuk 5: Zicht op mensenhandel bij Nederlandse gemeenten
Gemeenten spelen een belangrijke, signalerende rol bij mensenhandel maar uit verschillende onder-
zoeken blijkt dat de betrokkenheid van gemeenten nog te wensen overlaat. Hoofdstuk 5 gaat in op de 
rol van gemeenten bij de aanpak van mensenhandel. Daartoe is onder alle gemeenten van Nederland 
een survey uitgezet. Ruim 42% van de gemeenten heeft daaraan deelgenomen. Een bespreking van de 
resultaten staat in hoofdstuk 5 centraal.

De Tiende rapportage sluit af met hoofdstuk 6, waarin de algemene conclusies en aanbevelingen wor-
den weergegeven.



2 Mensenhandel komt in vele vormen

In dit hoofdstuk wordt aandacht besteed aan de verscheidene vormen waarin mensenhandel zich kan 
voordoen. Elke mensenhandelvorm wordt apart besproken in de paragrafen 2.2 tot en met 2.4. Per 
mensen handelvorm worden de belangrijkste ontwikkelingen in de afgelopen jaren besproken en wor-
den belangrijke uitdagingen voor de toekomst geformuleerd. In paragraaf 2.5 wordt bekeken welke 
ontwikkelingen zich hebben voorgedaan in de wetgeving en de strafrechtspraak over mensenhandel. 
Paragraaf 2.6 staat stil bij enkele, aan mensenhandel gerelateerde fenomenen, zoals kindhuwelijken, 
migratie en mensensmokkel. In die paragraaf wordt de vraag beantwoord hoe deze fenomenen zich 
precies tot het thema mensenhandel verhouden. Dit hoofdstuk vangt aan met de schets van een 
 algemeen, vooral cijfermatig beeld van de stand van zaken ten aanzien van mensenhandel in Nederland.

2.1 Algemeen beeld

Het totaal aantal gemelde mogelijke slachtoffers van mensenhandel1 is sinds het verschijnen van de 
Negende rapportage mensenhandel in 2013 fors afgenomen. Werden in 2014 nog 1.561 slachtoffers 
door Coördinatiecentrum Mensenhandel (CoMensha) geregistreerd, dit aantal is in 2015 en 2016 ge-
daald naar respectievelijk 1.321 en 9522 slachtoffers van mensenhandel.3 Met 523 vormt het aandeel 
gemelde slachtoffers van seksuele uitbuiting nog steeds de grootste groep in 2016. Wel neemt het 
aantal slachtoffers van mensenhandel buiten de seksindustrie sinds enkele jaren relatief toe. Hoewel 
het jaarlijkse totale aantal geregistreerde slachtoffers is gedaald, bleef het absolute aantal slachtoffers 
van uitbuiting buiten de seksindustrie namelijk gelijk. Wanneer wordt gekeken naar de nationaliteit 
van de slachtoffers, valt op dat het aandeel slachtoffers met de Nederlandse nationaliteit in 2016 nog 
steeds het grootste is (30,3%). Slachtoffers met de Nederlandse nationaliteit worden voornamelijk 
binnen de seksindustrie uitgebuit.4

1 Om aan te duiden dat bij CoMensha mogelijke slachtoffers worden geregistreerd, die al bij het geringste signaal van 
mensenhandel kunnen zijn gemeld, wordt gesproken over mogelijke slachtoffers. Het gaat hier dus niet om slacht-
offers wiens status als zodanig formeel is getoetst. In het navolgende wordt, omwille van de leesbaarheid, gespro-
ken van slachtoffers.

2 Het aantal meldingen van de KMar is hierbij niet meegenomen, omdat dit veelal sub 3-meldingen betreffen. Indien 
de meldingen van de KMar wel worden meegeteld, komt het totaal op 1049. Zie daarover uitgebreid Nationaal Rap-
porteur 2017 (Slachtoffermonitor mensenhandel 2012-2016).

3 Nationaal Rapporteur 2017 (Slachtoffermonitor mensenhandel 2012-2016).
4 Nationaal Rapporteur 2017 (Slachtoffermonitor mensenhandel 2012-2016).

https://www.nationaalrapporteur.nl/Publicaties/Negende/index.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx


mensenhandel Tiende rapportage van de Nationaal Rapporteur
16

Naast het aantal geregistreerde slachtoffers van mensenhandel is ook het aantal ingeschreven mensenhan-
delzaken bij het Openbaar Ministerie (OM) in deze periode gedaald. In 2014 werden nog 282 mensenhan-
delzaken ingeschreven tegenover 217 in 2015, een afname van 23%.5 Bovendien valt de stijging van het aantal 
technische sepots op.6 Waar in de periode 2011-2014 gemiddeld 20% van de zaken ‘technisch’ werd sepo-
neerd was daarvan in 2015 in 30% van de zaken sprake. Ook is een afname van de duur van gevangenisstraf-
fen waarneembaar. Het aantal onvoorwaardelijke vrijheidsstraffen dat door de rechter is opgelegd daalde 
van gemiddeld ruim twee jaar in de periode 2011-2013 naar iets meer dan anderhalf jaar in 2015. Kijkend naar 
de achtergrond van de verdachten is zichtbaar dat in de jaren 2011-2015 ruim 20% van de verdachten adoles-
cent (18-22 jaar), of zelfs minderjarig is. Bijna de helft van de verdachten (45%) is in Nederland geboren.

Uit de daling van het aantal geregistreerde slachtoffers en ingeschreven mensenhandelzaken bij het OM 
mag op generlei wijze worden geconcludeerd dat de problematiek rondom het thema mensenhandel 
in Nederland is afgenomen. Uit schattingenonderzoek dat de Nationaal Rapporteur samen met UNODC 
in 2017 heeft uitgevoerd, blijkt dat er vijf keer meer slachtoffers in Nederland zijn dan er worden gere-
gistreerd.7 De voornoemde daling lijkt dan ook niet te wijzen op een afname van het aantal slachtoffers, 
maar veeleer het gevolg te zijn van gewijzigde prioriteiten en verminderde expertise en capaciteit aan de 
kant van de daartoe bevoegde opsporingsinstanties.

Eerder heeft de Nationaal Rapporteur haar zorgen geuit over de beschikbare capaciteit voor mensenhan-
del en het behoud van kennis en expertise na de reorganisatie bij de politie die in 2013 is ingezet.8 
Hoewel de capaciteit voor mensenhandel in de betrokken opsporingsteams binnen de politie 9,10 for-
meel op sterkte is, bestaan twijfels of de huidige bezettingsgraad van opsporingsteams recht doet aan 
de aard en omvang van de problematiek waarmee mensenhandelrechercheurs zich geconfronteerd 
zien. Het is in dit verband goed dat in de begroting voor 2017 één miljoen euro extra is vrijgemaakt voor 
de versterking en intensivering van de aanpak van mensenhandel door politie en OM. Vanaf 2018 is hier 
structureel twee miljoen extra voor beschikbaar.11 Hiermee zal onder meer het aantal gespecialiseerde 
mensenhandelrechercheurs worden vergroot. In januari 2017 zijn de eerste twintig extra rechercheurs 
met deze opleiding gestart. Hoewel het effect van deze investering niet direct zichtbaar zal zijn, is het 
van belang te monitoren in hoeverre deze investering voldoende zal zijn voor een gedegen en duurzame 
impuls voor de aanpak van mensenhandel.

Een tweede verklaring voor de daling van het aantal geregistreerde slachtoffers en ingeschreven men-
senhandelzaken bij het OM heeft te maken met een gewijzigde prioritering bij met name de Koninklijke 
Marechaussee (KMar) en de politie in deze periode, welke samenhing met de verhoogde vluchtelingen- 
en migranteninstroom. Zo stelt de minister van Veiligheid en Justitie (VenJ) dat “de bewuste en terechte 
keuze om met prioriteit in te zetten op de aanpak van mensensmokkel, op deze wijze in de praktijk di-

5 Nationaal Rapporteur 2016 (Monitor Mensenhandel. Cijfers vervolging en berechting 2011-2015).
6 Van een technisch sepot is sprake indien op grond van het onderzoek geconcludeerd moet worden dat onvoldoende 

uitzicht bestaat op een veroordeling. In dat geval wordt (verdere) vervolging gestaakt.
7 UNODC & Nationaal Rapporteur 2017.
8 Brief van de Nationaal Rapporteur aan de Voorzitter van de Tweede Kamer d.d. 13 februari 2017 inzake een Algemeen 

Overleg mensenhandel.
9 Brief van de minister van VenJ d.d. 1 juni 2017.
10 Het gaat om de teams mensenhandel binnen de Afdeling Vreemdelingen Identificatie en Mensenhandel (AVIM).
11 Brief van de minister van VenJ d.d. 1 juni 2017.

https://www.nationaalrapporteur.nl/Publicaties/Monitor-mensenhandel-vervolging-berechting2015/index.aspx
https://www.nationaalrapporteur.nl/Publicaties/Rapport-Schattingen-mensenhandel/monitoring-target-16.2-of-the-united-nations-sustainable-development-goals.aspx


Mensenhandel komt in vele vormen
17

recte – en reeds voorziene – gevolgen voor de aanpak van mensenhandel [heeft] gehad.”12 Ook mede-
werkers van de KMar werden in de afgelopen periode vaker ingezet voor de intake en registratie van 
vluchtelingen, en voor de aanpak van mensensmokkel, hetgeen ten koste ging van hun rol bij de aanpak 
van mensenhandel.13 Niet alleen kwamen hierdoor minder slachtoffers in beeld bij de opsporingsdien-
sten, ook had dit een afname van het aantal ingeschreven mensenhandelzaken bij het OM tot gevolg.

Ook in het geval van Inspectie SZW, Dienst Opsporing (ISZW-DO) is in 2016 sprake van een daling van het 
aantal bij CoMensha gemelde slachtoffers. Deze daling lijkt echter niet samen te hangen met het aantal 
verrichte opsporingsonderzoeken. Veeleer lijkt de dienst in 2016 meer te zijn geconfronteerd met op-
sporingsonderzoeken met een beperkt aantal slachtoffers, waardoor ook minder slachtofers in beeld 
gekomen zijn.14 Desalniettemin is ook bij ISZW-DO sprake van onderbezetting. Zo blijkt uit het recent 
uitgebrachte ‘Inspectie Control Framework’ dat minimaal 100 extra fte’s nodig zijn voor het toezicht en 
de opsporing van arbeidsuitbuiting en ‘eerlijk werk’.15 In het regeerakkoord van het kabinet-Rutte III is 
door de regering structureel 50 miljoen euro per jaar extra toegezegd voor de ‘handhavingsketen’ van 
Inspectie SZW.16

Een mogelijke verklaring voor de daling in het aantal geregistreerde slachtoffers van mensenhandel, 
komt voort uit het lage aantal meldingen dat CoMensha bereikt vanuit jeugdhulpaanbieders. Jeugdhul-
paanbieders melden minderjarige slachtoffers veelal niet aan CoMensha omdat dit – zonder toestem-
ming – in strijd is met de Wet bescherming persoonsgegevens (Wbp).17 Dit terwijl deze groep wel degelijk 
binnen hun instelling wordt opgevangen of aan hen ambulante hulp wordt verleend.18 Voor jeugd hulp-
aan bieders bestaat momenteel geen wettelijke basis om bijzondere persoonsgegevens te melden, het-
geen betekent dat zij alleen aan CoMensha mogen melden wanneer de ouders of voogd van een cliënt 
een toestemmingsverklaring hebben ondertekend. In het geval dat de cliënt zestien of zeventien jaar oud 
is, volstaat het ook wanneer deze zelf de verklaring ondertekent.

De verplichte toestemmingsverklaringen bemoeilijken het melden door jeugdhulpaanbieders van slachtof-
fers aan CoMensha. Dit heeft tot gevolg dat het zicht op minderjarige slachtoffers van binnenlandse mensen-
handel zal afnemen. Dat is een zorgwekkende ontwikkeling. Gedegen inzicht in de aard en omvang van het 
aantal slachtoffers is immers cruciaal voor het nemen van goede preventiemaatregelen, het inrichten van 
betere bescherming van deze kwetsbare groep en het versterken van de aanpak van mensenhandelaren. De 
Nationaal Rapporteur heeft de minister van VenJ dan ook aanbevolen een wettelijke basis te creëren voor het 
melden en registreren van alle slachtoffers van mensenhandel.19 Deze aanbeveling geldt onverkort.

Niet alleen het aantal geregistreerde slachtoffers van mensenhandel is sinds het verschijnen van de 
Negende rapportage mensenhandel gedaald, ook het aantal buitenlandse slachtoffers dat een aanvraag 

12 Brief van de minister van VenJ d.d. 29 november 2016.
13 Brief van de minister van VenJ d.d. 29 november 2016.
14 Schriftelijke informatie van Inspectie SZW d.d. 30 augustus 2017.
15 Inspectie Control Framework 2017, raadpleegbaar via: https://www.rijksoverheid.nl/documenten/kamerstukken/ 

2017 /05/16/inspectie-control-framework (laatst geraadpleegd 11 oktober 2017).
16 VVD, CDA, D66 en ChristenUnie, Vertrouwen in de toekomst. Regeerakkoord 2017-2021, p. 28, p. 61.
17 Art. 5 Wbp.
18 Verwey-Jonker Instituut 2014.
19 Nationaal Rapporteur 2016 (Monitor Mensenhandel. Cijfers mogelijke slachtoffers 2011-2015), aanbeveling 1.

https://www.nationaalrapporteur.nl/Publicaties/Negende/index.aspx
https://www.rijksoverheid.nl/documenten/kamerstukken/2017/05/16/inspectie-control-framework
https://www.rijksoverheid.nl/documenten/kamerstukken/2017/05/16/inspectie-control-framework
https://www.nationaalrapporteur.nl/Publicaties/Monitor-mensenhandel-vervolging-berechting2015/index.aspx


mensenhandel Tiende rapportage van de Nationaal Rapporteur
18

deed voor de verblijfsregeling mensenhandel is in deze periode fors teruggelopen.20 Zo daalde het aan-
tal aanvragen voor tijdelijk verblijf van 280 aanvragen in 2013 naar 160 aanvragen in 2016, en liep het 
aantal aanvragen voor voortgezet verblijf in dezelfde periode terug van 333 naar 111 aanvragen. Deze 
daling lijkt allereerst samen te hangen met de daling van het totaal aantal geregistreerde buitenlandse 
slachtoffers van mensenhandel in dezelfde periode. Een tweede verklaring is dat de afname voortkomt 
uit een daling in de aangiftebereidheid onder slachtoffers van mensenhandel. Een laatste reden is dat 
slachtoffers van mensenhandel eerder kiezen voor de asielprocedure, omdat de verblijfsregeling men-
senhandel onvoldoende rechtsbescherming zou bieden aan slachtoffers en de kans op langdurig verblijf 
via de asielrechtelijke route groter wordt geacht.21

De daling van het aantal aanvragen voor verblijfsrechtelijke bescherming door slachtoffers van mensen-
handel, en de redenen die daaraan mogelijk ten grondslag liggen, doet de vraag opkomen of de ver-
blijfsregeling mensenhandel nog wel congruent is met de doelen die aan de regeling ten grondslag 
liggen. Dit heeft enerzijds tot gevolg dat een deel van de slachtoffers van mensenhandel mogelijk niet 
meer kiest voor een regeling die speciaal voor hen is ingericht, en anderzijds dat opsporingsinformatie 
niet langer meer bij de politie terechtkomt, hetgeen de opsporing van daders bemoeilijkt. De Nationaal 
Rapporteur heeft de minister van VenJ daarom aanbevolen slachtoffers van mensenhandel reeds in aan-
merking te laten komen voor het voortgezet verblijf vanaf het moment dat de officier van justitie een 
vervolgbeslissing heeft genomen.22

Zoals reeds gesteld doet mensenhandel zich in verschillende vormen voor. Vaak wordt onderscheid ge-
maakt tussen drie vormen:
1 Mensenhandel binnen de seksindustrie, waaronder valt mensenhandel in de gereguleerde, niet-geregu-

leerde of illegale prostitutie.
2 Mensenhandel buiten de seksindustrie, waaronder bijvoorbeeld valt mensenhandel in de land- en tuin-

bouw, horeca, schoonmaak, maar ook criminele uitbuiting, het aanzetten van personen om straf-
bare feiten te plegen.

3 Mensenhandel met het oogmerk van orgaanverwijdering, waaronder valt het aanzetten van mensen om on-
der dwang organen af te staan.

Elk van deze vormen valt weer uiteen in verschillende categorieën. En bovendien kan elke specifieke 
vorm zich weer op verschillende plaatsen en in uiteenlopende sectoren voordoen. Zo vindt mensenhan-
del binnen de seksindustrie niet alleen plaats in (gereguleerde) prostitutiegebieden, maar komt men-
senhandel ook voor in de thuisprostitutie of bijvoorbeeld in massagesalons.23 Buiten de seksindustrie 
doet mensenhandel zich voor in de land- en tuinbouwsector of de transportsector, maar kan het net zo 
goed gaan om uitbuiting in het huishouden of het aanzetten van kinderen tot het plegen van strafbare 
feiten (criminele uitbuiting). Mensenhandel met het oogmerk van orgaanverwijdering is een bijzon-
dere mensenhandelvorm omdat daarbij het oogmerk van de mensenhandelaar niet op uitbuiting is 
gericht, maar op het verwijderen van organen. Elk van de mensenhandelvormen kan zich weer op ver-

20 Nationaal Rapporteur 2017 (Slachtoffermonitor mensenhandel 2012-2016), hoofdstuk 4.
21 Zie daarover bijvoorbeeld Nationaal Rapporteur 2015 (Naar een kindgericht beschermingssysteem voor alleenstaan-

de minderjarige vreemdelingen); De Jong 2015; Leermakers 2017. 
22 Nationaal Rapporteur 2017 (Slachtoffermonitor mensenhandel 2012-2016), aanbeveling 3.
23 Nationaal Rapporteur 2016 (Prostitutie en mensenhandel). 

https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/Mensenhandel-AMVs/index.aspx
https://www.nationaalrapporteur.nl/Publicaties/Mensenhandel-AMVs/index.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx


Mensenhandel komt in vele vormen
19

schillende manieren manifesteren. Zo kan mensenhandel grensoverschrijdend zijn, maar dat hoeft 
niet. Mensenhandel kan door georganiseerde criminaliteitsnetwerken plaatsvinden, maar kan ook wor-
den gepleegd door een eenling of in de besloten context van een familieverband.

In de volgende drie paragrafen worden actuele ontwikkelingen besproken op het terrein van de drie 
hierboven genoemde mensenhandelvormen sinds het verschijnen van de Negende rapportage mensen-
handel in 2013. Het betreft een overzicht op hoofdlijnen. Daarbij is aandacht voor internationale ont-
wikkelingen, maar ligt de focus op Nederland.

2.2 Mensenhandel binnen de seksindustrie

Mensenhandel binnen de seksindustrie kent diverse verschijningsvormen en omvat meer dan alleen 
uitbuiting binnen de prostitutie. Zo kan óók worden gedacht aan het onder dwang verlenen van seksu-
ele diensten tegen betaling waarbij geen sprake is van fysiek contact, zoals bijvoorbeeld gedwongen 
webcamseks.24 Bij mensenhandel in de seksindustrie is al snel sprake van uitbuiting. De aard van het te 
verrichten werk brengt met zich dat niet alleen de persoonlijke vrijheid van een individu wordt aange-
tast, maar ook en per definitie de lichamelijke integriteit.25

Slachtoffers van seksuele uitbuiting vormen de grootste groep van het totaal aantal gemelde slachtoffers 
van mensenhandel in de periode 2012-2016.26 Wat opvalt is dat het aandeel Nederlandse slachtoffers van 
seksuele uitbuiting zowel absoluut als relatief fors is toegenomen in de periode 2012-2015, namelijk van 278 
naar 370 slachtoffers. In 2016 is dit aantal echter flink gedaald naar 232 geregistreerde slachtoffers.27 Dit geldt 
eens te meer voor het aandeel Nederlandse minderjarige slachtoffers van mensenhandel binnen de seksin-
dustrie. Daar waar het gaat om niet-Nederlandse slachtoffers van mensenhandel in de seksindustrie is daar-
entegen juist een daling waar te nemen. Niet-Nederlandse slachtoffers van uitbuiting binnen de seksindus-
trie hebben het vaakst de Roemeense, Hongaarse of Nigeriaanse nationaliteit.28

In afgelopen jaren is met name aandacht geweest voor mensenhandel binnen de prostitutiebranche. 
Prostitutie is echter een omvangrijk begrip en de prostitutiesector kenmerkt zich door zijn diversiteit. 
Zo kan prostitutie plaatsvinden op de zichtbare – meer traditionele – plekken, bijvoorbeeld de raam-
prostitutie en in bordelen en seksclubs, maar ook op minder zichtbare locaties, zoals (privé)woningen 
en hotels. Prostitutie in laatstgenoemde branches lijkt steeds meer toe te nemen.29

Een tweede onderscheid dat kan worden aangebracht, is dat tussen de vergunde en niet-vergunde pros-
titutiesector. Aangezien het prostitutiebeleid decentraal van aard is, hebben gemeenten tot op zekere 
hoogte ruimte dit beleid zelf nader in te vullen, hetgeen in de praktijk tot verschillen in gemeentelijk 

24 In dit geval kan worden gesproken van gedwongen sekswerk. Sekswerk is een breder begrip dan prostitutie, aange-
zien dit ook seksuele handelingen tegen betaling betreft, waarbij geen sprake is van fysiek contact. Nationaal Rap-
porteur 2016 (Prostitutie en mensenhandel), p. 25. 

25 Nationaal Rapporteur 2016 (Prostitutie en mensenhandel). 
26 Nationaal Rapporteur 2017 (Slachtoffermonitor mensenhandel 2012-2016).
27 Nationaal Rapporteur 2017 (Slachtoffermonitor mensenhandel 2012-2016).
28 Nationaal Rapporteur 2017 (Slachtoffermonitor mensenhandel 2012-2016).
29 Nationaal Rapporteur 2017 (Slachtoffermonitor mensenhandel 2012-2016).

https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx
https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx
https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx


mensenhandel Tiende rapportage van de Nationaal Rapporteur
20

beleid leidt. De prostitutiesector is momenteel dan ook deels legaal en vergund, deels legaal en onver-
gund, en deels illegaal.30

Het blijkt om diverse redenen niet mogelijk iets te zeggen over de omvang van de verschillende sectoren. 
Wanneer echter wordt gekeken naar het aantal meldingen van slachtoffers van mensenhandel is duide-
lijk dat in zowel de zichtbare, vergunde sector, als in de niet-vergunde, minder zichtbare sector mensen-
handel wordt geconstateerd.31 Voor een gedegen aanpak van mensenhandel binnen de prostitutie is het 
dan ook van groot belang dat op beide sectoren wordt ingezet.

2.2.1  Vijf ontwikkelingen
In het navolgende wordt bij vijf ontwikkelingen stilgestaan die zich hebben voorgedaan ten aanzien 
van mensenhandel binnen de seksindustrie. De eerste heeft betrekking op de regulering van de pros-
titutiesector. Op dit moment ligt het wetsvoorstel Regulering prostitutie en bestrijding misstanden 
seksbranche (Wrp) ter behandeling voor in de Eerste Kamer.32 Het wetsvoorstel biedt een uniform wet-
telijk kader met regels ten aanzien van het uitoefenen van een seksbedrijf ter vervanging van het door 
gemeenten gevoerde decentrale beleid.33 Kort samengevat is het na de inwerkingtreding van de Wrp in 
iedere gemeente verboden om een seksbedrijf uit te oefenen zonder vergunning. De Wrp bepaalt ver-
der dat een exploitant van een seksbedrijf geen prostituee voor of bij zich mag hebben werken die 
jonger is dan 21 jaar en ook geen personen die in strijd met de Vreemdelingenwet 2000 in Nederland 
verblijven of werken. Daarnaast dient een prostitutiebedrijf te beschikken over een bedrijfsplan waar-
in, in ieder geval, regels zijn opgesteld omtrent de hygiëne, de bescherming van de gezondheid, de 
veiligheid en het zelfbeschikkingsrecht van prostituees en de bescherming van de gezondheid van klan-
ten. De minister van VenJ heeft gedurende de behandeling van het wetsvoorstel in de Tweede Kamer 
aangegeven dat een zelfstandige prostituee geen prostitutiebedrijf is in de zin van de Wrp.34 Dit bete-
kent dat de gewijzigde vergunningplicht, en de overige verplichtingen die uit de Wrp voortvloeien, in 
beginsel niet hebben te gelden voor de zelfstandig werkende prostituee. De Nationaal Rapporteur heeft 
hierover haar zorgen geuit bij de minister van VenJ, omdat het risico daardoor bestaat dat een groot 
deel van de prostitutiebranche uit het zicht raakt. Ook het nieuwe kabinet is die opvatting toegedaan; 
in het regeerakkoord van het kabinet-Rutte III staat vermeld dat alle vormen van bedrijfsmatige seksu-
ele dienstverlening, waaronder ook escort en zelfstandig werkende prostituees, vergunningplichtig 
worden.35

Een tweede ontwikkeling die zich heeft voltrokken sinds het verschijnen van de Negende rapportage 
mensenhandel heeft betrekking op de rol van klanten van – al dan niet gedwongen – sekswerkers. Zo is 
momenteel een initiatiefwet van de leden Segers (ChristenUnie), Volp (PvdA) en Kooiman (SP) aanhan-

30 

31 
32 

33 

34 
35 

Zie voor een uitgebreide verhandeling van de Nederlandse prostitutiesector Nationaal Rapporteur 2016 (Prostitutie 
en mensenhandel), hoofdstuk 4 en Van Wijk, Van Ham, Hardeman et al. 2014.
Zie daarover uitgebreider paragraaf 2.2.
Kamerstukken I 2015/16, 33885, A. Zie voor het Eerste Kamerdossier: https://www.eerstekamer.nl/wetsvoorstel/33885_ 
novelle_wet_regulering (laatst geraadpleegd 12 oktober 2017). 
Een seksbedrijf is in de Wrp gedefinieerd als: de activiteit, bestaande uit het bedrijfsmatig gelegenheid geven tot 
prostitutie of het verrichten van seksuele handelingen voor een ander tegen betaling of uit het bedrijfsmatig aanbie-
den van vertoningen van erotisch-pornografische aard in een seksinrichting tegen betaling (art. 1 van de Novelle Wrp). 
Handelingen II 2015/16, 33885, 15, p. 18.
VVD, CDA, D66 en ChristenUnie, Vertrouwen in de toekomst. Regeerakkoord 2017-2021, p. 4. 

https://www.nationaalrapporteur.nl/Publicaties/Negende/index.aspx
https://www.nationaalrapporteur.nl/Publicaties/Negende/index.aspx
https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx
https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx
https://www.eerstekamer.nl/wetsvoorstel/33885_novelle_wet_regulering
https://www.eerstekamer.nl/wetsvoorstel/33885_novelle_wet_regulering


Mensenhandel komt in vele vormen
21

gig in de Eerste Kamer waarin wordt voorzien in de strafbaarstelling van prostituanten die weten of een 
ernstige reden hebben om te vermoeden dat zij seksuele diensten afnemen van mensen die daartoe 
worden gedwongen.36 De Nationaal Rapporteur deed deze aanbeveling reeds in 2011 tijdens de consul-
tatieronde inzake het wetsvoorstel ter implementatie van de EU-Richtlijn mensenhandel.37 Een tweede 
voorbeeld waaruit blijkt dat de aanpak van mensenhandel zich meer op klanten van slachtoffers van 
mensenhandel is gaan richten, blijkt uit de toename van het aantal klanten dat vervolgd wordt voor het 
kopen38 van seks van zestien- en zeventienjarigen.39 Sinds 2015 zet het OM actief in op het vervolgen van 
klanten die seks kopen van minderjarigen en gelden uniforme strafeisen met een onvoorwaardelijke 
gevangenisstraf als uitgangspunt.40 In deze zaken kan ook een link met mensenhandel bestaan, bijvoor-
beeld als een derde persoon de minderjarige ertoe brengt zich te prostitueren of daarbij een facilite-
rende rol speelt.41 In dat geval is de minderjarige zowel slachtoffer van de mensenhandelaar als van de 
betalende klant.42 Met het oog op de reeds genoemde initiatiefwet zijn de groeiende ervaringen met het 
vervolgen van klanten die seks kopen van zestien- en zeventienjarigen interessant, aangezien geleerd 
kan worden van de opsporingsmethoden- en strategieën die daarbij worden gebruikt.

Een derde ontwikkeling in de aanpak van mensenhandel binnen de seksindustrie is dat de laatste 
jaren meer aandacht is gekomen voor nieuwe, kwetsbare groepen voor seksuele uitbuiting. Zo heeft 
de Nationaal Rapporteur in het rapport Zicht op kwetsbaarheid onder meer aandacht gevraagd voor 
de kwetsbaarheid van lesbische, homoseksuele, biseksuele, en transgender kinderen voor seksuele 
uitbuiting.43 Daarnaast hebben onderzoeksbureau Regioplan en opvanginstelling SHOP Den Haag in 
2017 een onderzoek uitgebracht over de aard en omvang van jongenslachtoffers van mensenhandel, 
en de knelpunten bij de identificatie van deze groep.44 In dit onderzoek wordt een discrepantie ge-
signaleerd tussen de behoeften van jongensslachtoffers en de beschikbare hulp en ondersteuning. 
Bovendien stelt het onderzoek dat jongensslachtofferschap minder snel wordt (h)erkend bijvoor-
beeld omdat jongens zichzelf niet als slachtoffer zien of doordat het voor professionals niet altijd 
vanzelfsprekend is om met jongens in gesprek te gaan over hun seksuele ontwikkeling en oriëntatie.

36 Kamerstukken I 2015/16, 34091, A. Zie voor een kritische beschouwing van het wetsvoorstel Cleiren & Dorst 2017. Zij 
stellen onder meer dat het wetsvoorstel een te grote zorgplicht van de klant verwacht en dat daarmee de aansprake-
lijkheid van de klant wel heel sterk wordt opgerekt.

37 Brief van de Nationaal Rapporteur aan de minister van VenJ d.d. 13 oktober 2011, https://www.nationaalrapporteur.nl/
binaries/20111013-brief-aan-min-venj-implementatie-eu-richtlijn-mensenhandel_tcm23-272669.pdf (laatst geraad-
pleegd 5 september 2017). Deze aanbeveling is daarna herhaald in Nationaal Rapporteur 2013 (Negende rapportage). 

38 Art. 248b Sr vereist overigens niet dat al daadwerkelijk betaald is voor de ontucht met een zestien- of zeventienjarige. 
Het wetsartikel bepaalt dat de minderjarige ‘zich beschikbaar stelt’ tot het verrichten van seksuele handelingen met 
een derde tegen betaling.

39 Nationaal Rapporteur 2015 (De klant erbij).
40 Richtlijn voor strafvordering seksueel misbruik minderjarigen, Stcrt. 2015, 4052.
41 Het ertoe brengen van een minderjarige zich voor seksuele diensten beschikbaar te stellen is als mensenhandel 

strafbaar gesteld in artikel 273f lid 1 sub 5 Sr. Zie ook Dettmeijer-Vermeulen & Boot-Matthijssen 2014.
42 Voor de bewezenverklaring van de betalende klant is het irrelevant of de minderjarige een slachtoffer van mensen-

handel is of dat hij of zij zich zelfstandig aanbiedt. In beide gevallen is sprake van een zedendelict. 
43 Nationaal Rapporteur 2016 (Zicht op kwetsbaarheid), hoofdstuk 2.1.
44 Regioplan en SHOP Den Haag 2017. Een onderzoeker van de Nationaal Rapporteur had zitting in de begeleidings-

commissie van dit onderzoek.

https://www.nationaalrapporteur.nl/Publicaties/Zicht-op-kwetsbaarheid/index.aspx
https://www.nationaalrapporteur.nl/binaries/20111013-brief-aan-min-venj-implementatie-eu-richtlijn-mensenhandel_tcm23-272669.pdf
https://www.nationaalrapporteur.nl/binaries/20111013-brief-aan-min-venj-implementatie-eu-richtlijn-mensenhandel_tcm23-272669.pdf
https://www.nationaalrapporteur.nl/Publicaties/Strafbaarheidseksmetminderjarigentegenbetaling/index.aspx
https://www.nationaalrapporteur.nl/Publicaties/Zicht-op-kwetsbaarheid/index.aspx


mensenhandel Tiende rapportage van de Nationaal Rapporteur
22

Ook is aandacht geweest voor de relatie tussen kindhuwelijken en mensenhandel. Het Verwey-Jonker 
Instituut concludeerde in een onderzoek naar kindhuwelijken en religieuze huwelijken dat minderjari-
gen die gedurende een oorlogs- en/of vluchtelingensituatie een – al dan niet gedwongen – religieus 
huwelijk aangaan een groter risico lopen slachtoffer van mensenhandel te worden.45 Ook in het reeds 
aangehaalde rapport Zicht op kwetsbaarheid is verkennend onderzoek gedaan naar de kwetsbaarheid 
voor mensenhandel van Syrische kindbruiden die met hun partner in Nederland woonachtig zijn. Hoe-
wel tot op heden geen signalen bestaan dat Syrische kindbruiden slachtoffer van mensenhandel zijn, 
bestaan wel zorgen dat deze groep op de lange termijn hiervoor kwetsbaar is. Het is dan ook belangrijk 
dat zicht bestaat op deze groep, zowel in de asielzoekerscentra als op het moment dat kindbruiden naar 
de gemeente zijn uitgestroomd.46 In hetzelfde onderzoek is tevens de relatie tussen gearrangeerde kind-
huwelijken binnen de Roma-gemeenschap en uitbuiting onderzocht.47

Vanuit de overheid en opvanginstellingen is daarnaast meer ingezet op het signaleren en beschermen 
van slachtoffers van mensenhandel met een (licht) verstandelijke beperking (LVB), nadat het EO-televi-
sieprogramma Dit is de dag naar voren bracht dat 76 jongeren met een LVB die in een instelling woonach-
tig waren slachtoffer zijn geworden van mensenhandel.48 Ook uit de twee expertmeetings die Dorst or-
ganiseerde voor haar masteronderzoek kwam naar voren dat de groep slachtoffers met een LVB gegroeid 
lijkt te zijn en dat sommige mensenhandelaren zich specifiek lijken te richten op deze groep.49 In de 
afgelopen jaren zijn dan ook diverse initiatieven ontplooid met het doel meisjes en jongens met een LVB 
te signaleren en te beschermen en de daders die zich op deze groep richten te stoppen en bestraffen.

Aanpak loverboyproblematiek50

De laatste jaren zijn vanuit de overheid meerdere projecten in het leven geroepen met als doel 
loverboyproblematiek te voorkomen, slachtoffers te beschermen en daders te vervolgen. De 
commissie-Azough, ingesteld in 2014, richtte zich onder meer op het verbeteren van de signale-
ring van en hulpverlening aan (mogelijke) slachtoffers van loverboys/mensenhandel en presen-
teerde in december 2014 een actieplan.51 In 2016 heeft het Landelijk Kenniscentrum LVB de door 
de commissie-Azough ontwikkelde instrumenten aangepast voor professionals die werken met 
jongeren met een LVB en/of psychische problematiek.52 Ook werden in dit project tien aanbeve-
lingen gedaan om deze groep beter te beschermen tegen mensenhandelaren.53

45 Rutten, Van Dijk, Drost et al. 2015.
46 Nationaal Rapporteur 2016 (Zicht op kwetsbaarheid), p. 41-53.
47 Nationaal Rapporteur 2016 (Zicht op kwetsbaarheid), p. 69-86.
48 EO, Dit is de dag, 3 oktober 2015. 
49 Dorst 2016. 
50 De Nationaal Rapporteur heeft meermaals aangegeven geen voorstander te zijn van het gebruik van de term loverboys. Zij 

pleit dan ook voor het gebruik van de term binnenlandse mensenhandel. Nationaal Rapporteur 2013 (Negende rapportage).
51 Commissie Aanpak meisjesslachtoffers loverboys/mensenhandel in de zorg voor jeugd (2014). Hun Verleden is Niet Hun 

Toekomst, Actieplan Aanpak meisjesslachtoffers van loverboys/mensenhandel in de zorg voor jeugd. Utrecht: http://www.nji.nl/nl/
Download-NJi/Publicatie-NJi/Actieplan-Hun-verleden-is-niet-hun-toekomst.pdf, Kamerstukken II 2015/16, 31839, nr. 
498. Een onderzoeker van de Nationaal Rapporteur had zitting in de begeleidingscommissie van dit onderzoek.

52 Landelijk Kenniscentrum LVB, Projecten, Project loverboyslachtoffers LVB/GGZ, http://www.kenniscentrumlvb.nl/kennis-
ontwikkelen/projecten#slachtofferschap (laatst geraadpleegd 19 juli 2017). Een onderzoeken van de Nationaal Rap-
porteur had zitting in de begeleidingscommissie van dit onderzoek.

53 Zie http://www.kenniscentrumlvb.nl/images/pdf/2017/DEFINITIEF-073-201717aanbevelingen_stuurgroepdef.pdf (laatst 
geraadpleegd op 17 augustus 2017). 

https://www.nationaalrapporteur.nl/Publicaties/Zicht-op-kwetsbaarheid/index.aspx
https://www.nationaalrapporteur.nl/Publicaties/Zicht-op-kwetsbaarheid/index.aspx
https://www.nationaalrapporteur.nl/Publicaties/Zicht-op-kwetsbaarheid/index.aspx
https://www.nationaalrapporteur.nl/Publicaties/Negende/index.aspx
http://www.nji.nl/nl/Download-NJi/Publicatie-NJi/Actieplan-Hun-verleden-is-niet-hun-toekomst.pdf
http://www.nji.nl/nl/Download-NJi/Publicatie-NJi/Actieplan-Hun-verleden-is-niet-hun-toekomst.pdf
http://www.kenniscentrumlvb.nl/kennis-ontwikkelen/project-loverboyslachtoffers-lvb-ggz
http://www.kenniscentrumlvb.nl/kennis-ontwikkelen/project-loverboyslachtoffers-lvb-ggz
http://www.kenniscentrumlvb.nl/images/pdf/2017/DEFINITIEF-073-201717aanbevelingen_stuurgroepdef.pdf


Mensenhandel komt in vele vormen
23

Met het oog op preventie is in 2017 tevens een inventarisatie gemaakt van het aanbod van voor-
lichtingsmateriaal gericht op ‘loverboyproblematiek’ en mensenhandel.54 De ontwikkelde folder 
moet professionals die met deze groep werken ondersteunen in het voorkomen, signaleren en 
beschermen van (potentiële) slachtoffers van mensenhandel.55 Tot slot is het Centrum voor Cri-
minaliteitspreventie en Veiligheid (CCV) bezig met het actualiseren van het reeds bestaande bar-
rièremodel loverboys. Daarnaast worden twee aparte barrièremodellen ontwikkeld gericht op 
daders die zich concentreren op potentiële slachtoffers met een LVB en slachtoffers die zijn op-
gegroeid in een eer- en schaamtecultuur.56

Een vierde ontwikkeling in de aanpak van mensenhandel binnen de seksindustrie is dat in de afgelopen 
jaren meer aandacht is gekomen voor de behandelmethodiek van slachtoffers van seksuele uitbuiting. 
Zo is vanuit het Nederlands Jeugdinstituut (NJI) en Zon/MW een onderzoek uitgevoerd naar de kwaliteit 
en effectiviteit van de behandelmethodiek van minderjarige slachtoffers van mensenhandel.57 Zes jeugd-
hulpaanbieders hebben de theoretische onderbouwing van hun behandelaanbod gedocumenteerd.58 De 
bedoeling van dit project is te komen tot een goed beschreven en goed onderbouwde behandelmethode 
die kan worden voorgelegd aan de Erkenningscommissie Interventies, die deze vervolgens beoordeelt.59 
Momenteel wordt nagedacht over de wijze waarop aan dit project vervolg kan worden gegeven.60 Daarbij 
zou het goed zijn onderzoek te doen naar de effectiviteit van de beschreven behandelmethoden in de 
praktijk. Ook de Inspectie Jeugdzorg zal in de tweede helft van 2017 een onderzoek uitvoeren naar de 
opvang van slachtoffers van mensenhandel. In dit onderzoek zal onder meer worden gekeken naar de 
uitvoering van de hulpverlening.61 De resultaten worden in het eerste kwartaal van 2018 verwacht.

Een vijfde en laatste ontwikkeling binnen de aanpak van seksuele uitbuiting heeft betrekking op de 
projecten die ontwikkeld zijn binnen het Nationaal Verwijsmechanisme. Mede in navolging van de aan-
beveling62 in de Negende rapportage mensenhandel is in oktober 2013 het interdepartementale project 
‘Nationaal Verwijsmechanisme Slachtoffers Mensenhandel (NVM)’ van start gegaan.63 Het programma 

54 Brief van de Minister van VenJ en de Staatssecretaris van VWS, 8 mei 2017, 2016/17, 31 839/28 638, nr. 575. 
55 Zie de folder ‘Preventiemateiaal mensenhandel/loverboysproblematiek;  https://www.wegwijzermensenhandel.nl/

binaries/Folder%20preventiemateriaal%20mensenhandel_loverboyproblematiek_tcm21-247394.pdf (laatst geraad-
pleegd 17 augustus 2017). 

56 Brief van de Minister van VenJ en de Staatssecretaris van VWS, 8 mei 2017, 2016/17, 31 839/28 638, nr. 575. 
57 Zie voor meer informatie over dit project http://www.nji.nl/nl/Download-NJi/Publicatie-NJi/Behandelaanbod-

slachtoffers-van-loverboys-en-mensenhandel.pdf (laatst geraadpleegd 17 augustus 2017). Een onderzoeker van de 
Nationaal Rapporteur had zitting in de begeleidingscommissie van dit onderzoek.

58 Ten tijde van het schrijven van dit rapport hebben nog niet alle zes de jeugdhulpaanbieders de theoretische onder-
bouwing volledig beschreven. 

59 De Erkenningscommissie Interventies beoordeelt de kwaliteit en effectiviteit van interventies. Het betreft een lan-
delijke commissie die onafhankelijk oordeelt. Zie voor meer informatie http://www.nji.nl/nl/Databank/Databank-
Effectieve-Jeugdinterventies/Erkenningscommissie-Interventies (laatst geraadpleegd 24 oktober 2017).

60 Kamerstukken II 2016/17, 31839/28638, 575.
61 Zie daarover https://www.inspectiejeugdzorg.nl/inspectie-start-toezicht-naar-opvang-slachtoffers-van-loverboys-

mensenhandel/ (laatst geraadpleegd 17 augustus 2017). 
62 Kamerbrief 2013/14, 28638 nr. 122. Nationaal Rapporteur 2013 (Negende rapportage), aanbeveling 2: ‘Aan de minister 

van Veiligheid en Justitie wordt aanbevolen zorg te dragen voor de ontwikkeling van een nationaal verwijsmecha-
nisme ter bescherming van slachtoffers van mensenhandel, ongeacht of dit binnenlandse slachtoffers dan wel 
slachtoffers van grensoverschrijdende mensenhandel betreft.’

63 Brief van de minister van VenJ d.d. 23 juni 2014 inzake het Nationaal Verwijsmechanisme Slachtoffers Mensenhandel.

https://www.wegwijzermensenhandel.nl/binaries/Folder%20preventiemateriaal%20mensenhandel_loverboyproblematiek_tcm21-247394.pdf
https://www.wegwijzermensenhandel.nl/binaries/Folder%20preventiemateriaal%20mensenhandel_loverboyproblematiek_tcm21-247394.pdf
http://www.nji.nl/nl/Download-NJi/Publicatie-NJi/Behandelaanbod-slachtoffers-van-loverboys-en-mensenhandel.pdf
http://www.nji.nl/nl/Download-NJi/Publicatie-NJi/Behandelaanbod-slachtoffers-van-loverboys-en-mensenhandel.pdf
http://www.nji.nl/nl/Databank/Databank-Effectieve-Jeugdinterventies/Erkenningscommissie-Interventies
http://www.nji.nl/nl/Databank/Databank-Effectieve-Jeugdinterventies/Erkenningscommissie-Interventies
https://www.inspectiejeugdzorg.nl/inspectie-start-toezicht-naar-opvang-slachtoffers-van-loverboysmensenhandel/
https://www.inspectiejeugdzorg.nl/inspectie-start-toezicht-naar-opvang-slachtoffers-van-loverboysmensenhandel/
https://www.nationaalrapporteur.nl/Publicaties/Negende/index.aspx


mensenhandel Tiende rapportage van de Nationaal Rapporteur
24

heeft als doel (mogelijke) slachtoffers vroegtijdig te identificeren, beschermen en helpen.64 Dit vereist 
duidelijke afspraken tussen overheids- en hulpverleningsinstanties.65 In dit kader zijn derhalve verschil-
lende activiteiten ondernomen.

Nationaal Verwijsmechanisme
Binnen het Nationaal Verwijsmechanisme zijn diverse activiteiten ontplooid. Zo is de website 
Wegwijzer Mensenhandel sinds 2015 actief.66 Daarop hebben zowel professionals als het publiek 
toegang tot een overzicht van de betrokken organisaties en relevante rechten en regelingen die 
van belang zijn bij de ondersteuning van slachtoffers.67

Tevens heeft de minister van VenJ in september 2015 de toezegging gedaan dat het Schadefonds 
Geweldsmisdrijven een pilot zal uitvoeren met betrekking tot de multidisciplinaire advisering 
over de aannemelijkheid van het slachtofferschap van mensenhandel.68 Het is de bedoeling dat 
de pilot begin 2018 van start gaat.

Ook is binnen het NVM in juli 2016 de pilot verhoorstudio’s op locatie afgerond. In totaal werden 
op drie locaties van de Categorale Opvang Slachtoffer Mensenhandel (COSM) speciale verhoor-
studio’s ingericht met het doel de aangiftebereidheid onder buitenlandse slachtoffers van men-
senhandel te vergroten.69 Tot slot heeft de commissie-Lenferink in opdracht van de Vereniging 
van Nederlandse Gemeenten (VNG) en de Federatie Opvang gekeken naar de verantwoordelijk-
heden die gemeenten hebben bij de zorg en opvang van slachtoffers mensenhandel.70

De bovenstaande schets van ontwikkelingen toont aan dat de aanpak van uitbuiting binnen de seksin-
dustrie sinds de publicatie van de Negende rapportage mensenhandel geenszins stil heeft gestaan. Te-
gelijkertijd bestaan diverse uitdagingen voor de toekomst. Drie van deze uitdagingen zullen in het na-
volgende worden besproken.

2.2.2  Uitdaging 1: Wetsvoorstel regulering prostitutie en bestrijding misstanden 
seksbranche

Momenteel ligt het Wetsvoorstel regulering prostitutie en bestrijding misstanden seksbranche (Wrp) 
voor in de Eerste Kamer. Het wetsvoorstel beoogt een landelijk uniform wettelijk kader te bieden voor 
de regulering van prostitutie door gemeenten. Eenduidige regelgeving en uniform beleid zijn cruciaal 

64 Brief van de minister van VenJ d.d. 23 juni 2014 inzake het Nationaal Verwijsmechanisme Slachtoffers Mensenhan-
del; ‘Algemene Informatie’, Wegwijzer Mensenhandel, https://www.wegwijzermensenhandel.nl/footer/Algemeneinfor-
matie.aspx (laatst geraadpleegd 25 juli 2017), ‘Nationaal Verwijsmechanisme’, Comensha mensenhandel in beeld, http://
mensenhandel.nl/artikel/detail/nationaal-verwijsmechanisme (laatst geraadpleegd 25 juli 2017). 

65 Nationaal Rapporteur 2016 (Monitor mensenhandel. Cijfers mogelijke slachtoffers 2011-2015) p. 11. 
66 https://www.wegwijzermensenhandel.nl/ (laatst geraadpleegd 17 augustus 2017).
67 Brief van de minister van Veiligheid en Justitie d.d. 18 juni 2015, brief van de minister van Veiligheid en Justitie d.d. 

28 september 2015, ‘Bestrijden van mensenhandel’, Rijksoverheid, https://www.rijksoverheid.nl/onderwerpen/men-
senhandel-mensensmokkel/bestrijden-mensenhandel (laatst geraadpleegd 25 juli 2017). 

68 Brief van de minister van VenJ d.d 28 september 2015, Kamerstukken 28 638, nr. 140. 
69 Jaarverslag en slotwet Ministerie en Veiligheid en Justitie 2016 2016/17, 34 725 nr. 1, p. 55, Antwoorden Schriftelijke 

Kamervragen Verantwoording VenJ 2016, 34 725-VI, nr. 1, p. 11.
70 VNG 2015.

https://www.wegwijzermensenhandel.nl/footer/Algemeneinformatie.aspx
https://www.wegwijzermensenhandel.nl/footer/Algemeneinformatie.aspx
http://mensenhandel.nl/artikel/detail/nationaal-verwijsmechanisme
http://mensenhandel.nl/artikel/detail/nationaal-verwijsmechanisme
https://www.wegwijzermensenhandel.nl/
https://www.rijksoverheid.nl/onderwerpen/mensenhandel-mensensmokkel/bestrijden-mensenhandel
https://www.rijksoverheid.nl/onderwerpen/mensenhandel-mensensmokkel/bestrijden-mensenhandel


Mensenhandel komt in vele vormen
25

voor een effectieve bestrijding van mensenhandel.71 Zoals reeds is opgemerkt, heeft de minister van 
VenJ zelfstandig werkende prostituees buiten de werkingssfeer van de Wrp willen houden. Als het voor-
stel in zijn huidige vorm in werking treedt, heeft de zelfstandig werkende prostituee, in tegenstelling 
tot de exploitant van een seksbedrijf, geen vergunning nodig voor het uitoefenen van prostitutiewerk-
zaamheden. De rapporteur heeft, evenals enkele grote gemeenten, de politie en het OM, haar zorgen 
geuit over het risico dat hierdoor het zicht op dit deel van de branche wordt kwijtgeraakt. Hoewel het 
uitvoeren van bestuursrechtelijke controles strikt genomen mogelijk is, verminderen de mogelijkheden 
daartoe wel. Zo is het op basis van het wetsvoorstel alleen mogelijk om bij een controle zonder toestem-
ming van de bewoner een woning binnen te treden als zich daarin een seksinrichting bevindt waarvoor 
een vergunning is verleend. Los van de vermindering van controlebevoegdheden is het ook maar zeer 
de vraag of het toezicht op de zelfstandig werkende prostituees nog prioriteit heeft in het beleid van 
gemeenten en politie, aangezien zij niet onder de vergunningplicht vallen.

De Nationaal Rapporteur heeft eerder haar ernstige zorgen geuit over het uitsluiten van de zelfstandig 
werkende prostituees voor een vergunningplicht. Uit onderzoek blijkt namelijk dat naar schatting de 
helft van de bij CoMensha geregistreerde slachtoffers van mensenhandel binnen de minder zichtbare 
sectoren te werk is gesteld, en dat dit percentage in afgelopen jaren sterk is gegroeid.72 Minder zicht op 
dit deel van de prostitutiesector leidt ertoe dat signalen van seksuele uitbuiting minder worden gezien 
en opgepakt. Daarnaast bestaat de vrees dat mensenhandelaren zullen gaan profiteren van de ongelijke 
handhavingsmogelijkheden voor zelfstandige werkende prostituees enerzijds en prostitutiebedrijven 
anderzijds en hun slachtoffers zullen dwingen zich vanuit ‘huis’ te prostitueren. Dit hangt samen met 
de verschuiving van het aanbod van betaalde seks naar het internet en het plaatsen van advertenties van 
slachtoffers mensenhandel op prostitutiewebsites.73 Het is dan ook zeer wel voorstelbaar dat de Wrp zal 
leiden tot het wegvallen van zicht op een deel van de prostitutiesector dat kwetsbaar is voor mensen-
handel en mogelijk zelfs contraproductief is in de bestrijding daarvan.74 Het is in dit verband toe te 
juichen dat in het regeerakkoord van 10 oktober 2017 is aangekondigd dat het kabinet voornemens is de 
Wrp zo te veranderen dat ook de zelfstandig werkenden en escorts een vergunning moeten hebben voor 
hun werkzaamheden.75

Tot slot wordt opgemerkt dat de registratieplicht voor zelfstandig werkende prostituees niet langer on-
derdeel is van de Wrp.76 De Wrp voorziet hierdoor niet meer in een verplicht contactmoment tussen de 
overheid en degene die in de prostitutie gaat werken. Daarmee is ook een mogelijkheid van bescher-
ming vervallen, omdat tijdens zo’n contactmoment signalen van mensenhandel kunnen worden opge-
merkt en doorgegeven aan de politie. Tegelijkertijd kunnen tijdens dit contactmoment aankomende 
prostituees worden voorgelicht over hun rechten, risico’s en hulpverlening. Op deze wijze wordt ook de 

71 Zie ook de aanbevelingen hieromtrent in Nationaal Rapporteur 2007 (Vijfde rapportage). Zie ook Post & Brouwer 
2017.

72 Nationaal Rapporteur 2017 (Slachtoffermonitor mensenhandel 2012-2016). 
73 Dit geldt met name voor zelfstandige sekswerkers. Nationaal Rapporteur 2016 (Prostitutie en mensenhandel); 

Moore, Houck & Hirway 2017; Leary 2014.
74 Zie ook Post & Brouwer 2017. 
75 VVD, CDA, D66 en ChristenUnie, Vertrouwen in de toekomst. Regeerakkoord 2017-2021, p. 4. 
76 De registratieplicht maakte onderdeel uit van het oorspronkelijke wetsvoorstel (Wrp 32 211), maar is naar aanleiding 

van de behandeling in de Eerste Kamer uit het wetsvoorstel geschrapt.

https://www.nationaalrapporteur.nl/Publicaties/Vijfderapportage/index.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx


mensenhandel Tiende rapportage van de Nationaal Rapporteur
26

positie van prostituees versterkt.77 Het is derhalve van belang andere mogelijkheden voor een verplicht 
contactmoment tussen de overheid en de prostituee te bezien. In dit kader is het noemenswaardig dat 
in het regeerakkoord van het kabinet-Rutte III is aangekondigd dat een wettelijke grondslag zal worden 
gecreëerd voor lokale intakegesprekken, die als doel hebben vanuit de gezondheidszorg (GGD) zicht te 
houden op prostituees teneinde misstanden te voorkomen.78

2.2.3  Uitdaging 2: seksuele uitbuiting en technologie
De aanhoudende digitale technologisering van de samenleving heeft ontegenzeglijk effect op mensen-
handel, en op de aanpak van het fenomeen. Technologische ontwikkelingen spelen in diverse fasen van 
het mensenhandelproces een prominente rol.79 Allereerst daar waar het gaat om het ronselen van 
slachtoffers van mensenhandel.80 Hoewel geenszins gesteld kan worden dat traditionele wijzen van wer-
ven zijn verdwenen, maken mensenhandelaren tegenwoordig veelvuldig gebruik van social media bij 
het benaderen van potentiële slachtoffers.81 Op deze manier kunnen op een gemakkelijke manier veel 
potentiële slachtoffers worden benaderd.

Ook als het aankomt op het creëren van een afhankelijkheidsrelatie of op de methode waarop een 
slachtoffer onder controle wordt gehouden, speelt technologie een belangrijke rol. Zo is reeds in ver-
scheidene rechtszaken door slachtoffers verklaard dat zij tewerk werden gesteld door de verdachte 
onder het dreigement dat compromitterende (naakt)foto’s en/of video’s openbaar gemaakt zouden 
worden.82

Een derde wijze waarop technologie een rol speelt, is de manier waarop slachtoffers van seksuele uit-
buiting door de mensenhandelaar worden aangeboden. Zo verschuift het aanbod van sekswerkers 
steeds meer naar de online wereld.83 Ook voor veel slachtoffers van mensenhandel worden advertenties 
geplaatst op prostitutiewebsites.84

Tot slot heeft de voortdurende technologisering invloed op de vorm van seksuele uitbuiting. Zo kan 
uitbuiting bijvoorbeeld ook digitaal plaatsvinden via de webcam en hoeft voor mensenhandel niet per 
se sprake te zijn van fysiek contact tussen een slachtoffer en een derde persoon.

77 Nationaal Rapporteur 2016 (Prostitutie en mensenhandel). 
78 VVD, CDA, D66 en ChristenUnie, Vertrouwen in de toekomst. Regeerakkoord 2017-2021, p. 4.
79 Myria 2017; Staring 2012. 
80 Leary 2014. 
81 Zie bijvoorbeeld: De Stentor, 18 juli 2016, ‘MEE Veluwe: meer jeugdprostitutie en loverboys door sociale media’. 

http://www.destentor.nl/nieuws/mee-veluwe-meer-jeugdprostitutie-en-loverboys-door-social-media~a69e928f/ 
(laatst geraadpleegd op 18 augustus 2017). 

82 Zie bijvoorbeeld: Rb. Gelderland 8 maart 2016, ECLI:NL:RBGEL:2016:1359; Rb. Midden-Nederland 2 oktober 2015, 
ECLI:NL:RBMNE:2015:8301; Rb. Limburg 25 maart 2014, ECLI:NL:RBLIM:2014:2800; Rb. Midden-Nederland 1 augustus 
2017, ECLI:NL:RBMNE:2017:3954; Rb. Midden-Nederland 7 maart 2017, ECLI:NL:RBMNE:2017:1091; Rb. Midden-Ne-
derland 12 juli 2016, ECLI:NL:RBMNE:2016:3872; Rb. Den Haag 6 maart 2014, ECLI:NL:RBDHA:2014:3048. In dit kader 
is ook relevant dat in het regeerakkoord van het kabinet-Rutte III wordt aangekondigd dat een wetsvoorstel zal 
worden voorbereid dat voorziet in de zelfstandige strafbaarstelling van het verspreiden van zogeheten ‘wraakporno’. 
VVD, CDA, D66 en ChristenUnie, Vertrouwen in de toekomst. Regeerakkoord 2017-2021, p. 6.

83 Dit geldt met name voor zelfstandige sekswerkers. Nationaal Rapporteur 2016 (Prostitutie en mensenhandel); 
Moore, Houck & Hirway 2017.

84 Leary 2014. 

https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx
http://www.destentor.nl/nieuws/mee-veluwe-meer-jeugdprostitutie-en-loverboys-door-social-media~a69e928f/
https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx


Mensenhandel komt in vele vormen
27

Seksuele uitbuiting via de webcam
De rol van technologie is goed zichtbaar in een recente zaak die zich heeft afgespeeld in Amers-
foort.85 Een jonge vrouw verklaarde daarin gedurende dertien maanden door haar mensenhan-
delaar te zijn gedwongen tot het verrichten van seksuele handelingen voor de webcam tegen 
betaling. Op meerdere websites was zij actief. Uit het opbrengstoverzicht blijkt dat zij in de laatste 
zeven maanden slechts 24 dagen niet gewerkt had. De gehele uitbuiting vond digitaal plaats en 
het slachtoffer had geen fysiek contact met klanten.

Ook bij het controleren van de werkzaamheden van het slachtoffer speelde technologie een 
belangrijke rol.86 Zo installeerde de mensenhandelaar een softwareprogramma op de laptop 
van het slachtoffer dat elke dertig seconden een screenshot maakte van het beeldscherm. Ook 
blijkt uit het vonnis dat de mensenhandelaar een constante telefoonverbinding met het 
slachtoffer onderhield en hij via een videoverbinding kon zien wat het slachtoffer aan het doen 
was.

Het is belangrijk dat meer kennis wordt vergaard over de relatie tussen mensenhandel en technologie. 
Hoewel mensenhandelaren steeds meer gebruik lijken te maken van technologische hulpmiddelen, 
biedt technologie ook kansen voor de aanpak van mensenhandel. Het is dan ook evident dat voldoende 
moet worden geïnvesteerd in het digitaal bestrijden van mensenhandelaren. De gemeente Rotterdam 
vormt daarbij een goed voorbeeld. Sinds juni 2017 maken de politie en gemeente daar gebruik van een 
‘web voyager’ die online seksadvertenties scant en daarbij automatisch het risico op mensenhandel in-
schat. Op basis van dit risiconiveau kan worden overgegaan op een gerichte controle door bijvoorbeeld 
het Prostitutie Controle Team (PCT), het op basis van gemeentelijke bevoegdheden opererende politie-
team. Via de ‘web voyager’ is het ook mogelijk om niet-geïndexeerde websites te doorzoeken, het zoge-
heten dark web of deep web. Momenteel wordt gewerkt aan de landelijke uitrol van de ‘web voyager’, een 
belangrijke investering die het in de toekomst mogelijk maakt om de controles in de prostitutiebranche 
op landelijk niveau gerichter plaats te laten vinden.87

Tevens is van belang dat bewustzijn over digitale vormen van seksuele uitbuiting toeneemt. Hoewel de 
Amersfoortse zaak, waarbij in het geheel geen fysiek contact tussen slachtoffer en derde plaatsvond, tot 
op heden uniek is in Nederland, zijn er reeds meer zaken geweest waarin slachtoffers, naast fysieke af-
spraken met klanten, ook seksuele handelingen voor de webcam moesten verrichten voor geld.88 Hoe 
met deze vorm van mensenhandel het beste kan worden omgegaan, is een belangrijke uitdaging voor 
de toekomst, waarbij een rol is weggelegd voor onder meer opsporingsdiensten, faciliterende websites 
en klanten.

85 Hof Arnhem-Leeuwarden 14 februari 2017, ECLI:NL:GHARL:2017:3203. 
86 Technologie als methode om slachtoffers onder controle te houden en te controleren is een trend die ook in an-

dere landen wordt gesignaleerd. Zie bijvoorbeeld The Independent, 25 november 2014, Criminal gangs monitoring 
enslaved seks workers via webcam with ‘impunity’, http://www.independent.co.uk/news/uk/crime/criminal-gangs-
monitoring-enslaved-sex-workers-via-webcam-with-impunity-9882783.html (laatst geraadpleegd 21 augustus 2017); 
Myria 2017. 

87 Brief van de minister van VenJ d.d. 1 juni 2017.
88 Zie bijvoorbeeld Rb. Noord-Holland 22 september 2016, ECLI:NL:RBNHO:2016:8645; Rb. Zeeland-West-Brabant 30 

juli 2015, ECLI:NL:RBZWB:2015:5112; Hof Arnhem-Leeuwarden 24 juli 2014, ECLI:NL:GHARL:2014:4910.

http://www.independent.co.uk/news/uk/crime/criminal-gangs-monitoring-enslaved-sex-workers-via-webcam-with-impunity-9882783.html
http://www.independent.co.uk/news/uk/crime/criminal-gangs-monitoring-enslaved-sex-workers-via-webcam-with-impunity-9882783.html


mensenhandel Tiende rapportage van de Nationaal Rapporteur
28

2.2.4  Uitdaging 3: Seksuele uitbuiting en de vraagzijde
Klanten komen direct in contact met sekswerkers, zowel binnen het vergunde als het niet-vergunde 
circuit. Daarmee kunnen zij een belangrijke rol spelen bij het signaleren en melden van misstanden. 
Beleid moet erop gericht zijn om enerzijds klanten af te schrikken (bewust) gebruik te maken van de 
diensten van slachtoffers van mensenhandel en anderzijds prostituanten die misstanden signaleren 
ertoe te bewegen hiervan melding te maken.

Voor wat betreft het afschrikken van klanten die (bewust) gebruik maken van de diensten van slachtof-
fers van mensenhandel, ligt op dit moment de initiatiefwet van de leden Segers (CU), Volp (PvdA) en 
Kooiman (SP) voor in de Eerste Kamer. Indien dit wetsvoorstel wordt aangenomen zijn prostituanten 
die weten of een ernstige reden hebben om te vermoeden dat zij seksuele diensten afnemen van slacht-
offer van mensenhandel strafbaar.89 De vrees dat deze initiatiefwet klanten ervan zal weerhouden mel-
ding te doen van signalen van mensenhandel wordt door de initiatiefnemers van het wetsvoorstel niet 
gedeeld, zo blijkt uit de memorie van antwoord.90 Zo zijn meldingen van mensenhandel doorgaans niet 
afkomstig van personen die gebruik hebben gemaakt van een slachtoffer van mensenhandel, maar van 
personen die op andere wijze misstanden hebben geconstateerd. Zij zullen, ook nadat het wetsvoorstel 
in werking is getreden, niet strafbaar worden. Dit geldt tevens voor prostituanten die afzien van het 
gebruik maken van diensten van een prostituee nadat indicaties van mensenhandel aan het licht zijn 
gekomen. Tot slot kunnen klanten die na het constateren van signalen van mensenhandel tóch gebruik 
maken van prostituees achteraf alsnog anoniem melding doen van deze misstanden, zonder dat zij 
daarmee extra risico op vervolging lopen. De initiatiefnemers betogen derhalve dat van het normstel-
lende karakter van het door hen ingediende wetsvoorstel, en de preventieve werking die daaraan gekop-
peld is, een sterkere werking zal uitgaan om geen slachtoffers van mensenhandel te misbruiken dan dat 
ten gevolge van de voorgestelde strafbaarstelling minder meldingen zullen worden gedaan.

Een tweede wijze waarop afschrikking wordt vormgegeven is het vervolgen van klanten die seks kopen 
van zestien- of zeventienjarigen. Het aantal klanten dat hiervoor vervolgd wordt, neemt de afgelopen 
jaren sterk toe. Het OM zet sinds 2015 actief in op het vervolgen van klanten die tegen betaling seks heb-
ben met zestien en zeventienjarige. Daarnaast is in een nieuwe strafvorderingsrichtlijn het uitgangspunt 
geformuleerd dat in deze zaken onvoorwaardelijke gevangenis wordt geëist.91 In deze zaken bestaat een 
directe link met mensenhandel, indien een derde persoon de minderjarige ertoe brengt zich te prosti-
tueren of daarbij een faciliterende rol speelt.

Watch Nederland
Watch Nederland is een samenwerkingsverband van het Centrum tegen Kinderhandel en Men-
senhandel (CKM), Fier, en Terre des Hommes.92 Eén van de doelen die Watch Nederland nastreeft 
is het verminderen van de vraag naar seks met minderjarigen tegen betaling. Sinds januari 2017 
worden lokadvertenties op het internet geplaatst. Indien hierop gereageerd wordt, ontvangt de 
potentiële klant een bericht waarin kenbaar wordt gemaakt dat de persoon in de advertentie 
minderjarig is. Op de zeven lokadvertenties die begin 2017 werden geplaatst, reageerden meer 

89 
90 
91 
92 

Kamerstukken I, 2015/2016, 34091, A.
Kamerstukken II 2014/15 34091, 8.
Richtlijn voor strafvordering seksueel misbruik minderjarigen, Stcrt. 2015/4052.
Zie voor meer informatie over Watch Nederland https://watchnederland.nl/ (laatst geraadpleegd 23 augustus 2017). 

https://watchnederland.nl/


Mensenhandel komt in vele vormen
29

dan 1.200 personen. Ruim de helft hiervan wilde alsnog een afspraak maken nadat bekend werd 
gemaakt dat het een minderjarig meisje betrof.93

Momenteel is het ingaan op een lokadvertentie van een minderjarige niet strafbaar gesteld, aan-
gezien het profiel in realiteit door een volwassene wordt beheerd. Op dit moment ligt het Wets-
voorstel computercriminaliteit III voor in de Eerste Kamer.94 Als de Eerste Kamer met dit wets-
voorstel instemt, kunnen personen die de intentie hebben met een lokprofiel af te spreken ook 
strafrechtelijk worden vervolgd.

Naast het afschrikken van klanten die (bewust) gebruik maken van de diensten van slachtoffers van men-
senhandel, is het ook belangrijk klanten te stimuleren melding te maken van signalen van mensenhan-
del. Uit onderzoek blijkt dat het merendeel van de klanten op de hoogte is van het bestaan van misstan-
den binnen de prostitutiesector, waaronder ook mensenhandel.95 Wanneer signalen van mensenhandel 
zich voordoen, melden echter niet alle klanten deze signalen aan de politie. Onder meer schaamte, het 
verliezen van hun anonimiteit of een gebrek aan vertrouwen in het werk van de politie spelen hierbij een 
rol. Ook schuldgevoelens kunnen van invloed zijn op het niet melden van signalen van mensenhandel.96

Meld Misdaad Anoniem (M.)
In 2016 is Meld Misdaad Anoniem een campagne gestart om onder andere de rol van klanten in 
het signaleren en melden van mogelijke situaties van mensenhandel te vergroten.97 Voorlichting 
werd onder meer online verspreid, via Facebook, banners op sekssites en via mailingen. Gedu-
rende de maanden dat de campagne actief was, steeg het aantal meldingen over misstanden in 
de prostitutie bij Meld Misdaad Anoniem met 11 procent. Van de 279 meldingen die over misstan-
den binnen de prostitutie werden gedaan, hadden er 112 (40,1%) betrekking op dwang en uitbui-
ting. In 26 gevallen ging een melding over een mogelijk minderjarig slachtoffer. Uiteindelijk heeft 
dit geleid tot de aanhouding en veroordeling van diverse verdachten wegens mensenhandel.98

Het is van belang dat klanten sterker worden betrokken bij het signaleren en melden van misstanden 
binnen de prostitutiesector. Via voorlichtingscampagnes kunnen klanten worden geïnformeerd over 
signalen van mensenhandel en hoe hieraan gevolg te geven.

2.3 Mensenhandel buiten de seksindustrie

Mensenhandel buiten de seksindustrie komt in uiteenlopende gedaanten voor. Het gaat kort gezegd om 
alle vormen van gedwongen arbeids- of dienstverlening die geen seksuele component hebben. In de Ne-
gende rapportage mensenhandel is een onderscheid geïntroduceerd dat ook in deze rapportage wordt 

93 Trouw, 11 maart 2017, ‘Minderjarige prostituees blijken gewild in Nederland’, https://www.trouw.nl/home/minderjarige-
prostituees-blijken-gewild-in-nederland-~a48ae705/ (laatst geraadpleegd op 22 augustus 2017). 

94 Kamerstukken I 2016/17, 34372, A. Het Eerste Kamerdossier is vindbaar via https://www.eerstekamer.nl/wetsvoorstel/ 
34372 _computercriminaliteit_iii (laatst geraadpleegd 12 oktober 2017). 

95 Zaitch & Staring 2009. 
96 Van Husen & van Dijk 2014; Shiboleth 2014.
97 Nationaal Rapporteur 2016 (Prostitutie en mensenhandel).
98 Schriftelijke informatie van Meld Misdaad Anoniem d.d. 6 maart 2017. 

https://www.trouw.nl/home/minderjarige-prostituees-blijken-gewild-in-nederland-~a48ae705/
https://www.trouw.nl/home/minderjarige-prostituees-blijken-gewild-in-nederland-~a48ae705/
https://www.eerstekamer.nl/wetsvoorstel/34372_computercriminaliteit_iii
https://www.eerstekamer.nl/wetsvoorstel/34372_computercriminaliteit_iii
https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx


mensenhandel Tiende rapportage van de Nationaal Rapporteur
30

aangehouden99: het gaat dan om 1) arbeidsuitbuiting, waarbij de uitbuiting plaatsheeft in het domein van 
werk en inkomen. Doorgaans is daarbij sprake van een formele werkgever-werknemerrelatie, en is de sec-
tor waarin het werk plaatsvindt ‘georganiseerd’,100 2) gedwongen dienstverlening, waarbij het gaat om atypische 
werkzaamheden waaraan door de bank genomen geen arbeidsovereenkomst ten grondslag ligt, zoals het 
verkopen van straatkranten of bedelen. Van een ‘sector’ kan in deze gevallen moeilijk worden gesproken 
en ook niet van ‘sectororganisatie’.101 De laatste categorie betreft de 3) criminele uitbuiting; het gaat daarbij 
om het onder dwang verrichten van arbeid of diensten die strafbaar zijn gesteld. Het gaat bijvoorbeeld om 
het onder dwang moeten smokkelen van drugs of het knippen van hennep. Ook gedwongen winkeldiefstal 
is een voorbeeld van criminele uitbuiting. In zaken waarin sprake is van criminele uitbuiting is aandacht 
voor het zogenoemde ‘non-punishmentbeginsel’ van belang; het is in beginsel onwenselijk als slachtoffers 
van mensenhandel worden gestraft voor strafbare feiten die zij onder dwang moesten begaan.102

Mensenhandel buiten de seksindustrie staat de laatste jaren steeds vaker in de belangstelling. Zo is ar-
beidsuitbuiting sinds 2014 één van de prioriteiten op de agenda van de Taskforce Mensenhandel103 en 
vormde zij een van de kernthema’s gedurende het voorzitterschap van Nederland van de Raad van de 
Europese Unie (EU) in 2016.104 Ook is deze vorm van mensenhandel vaker dan voorheen object van op-
sporingsonderzoeken. Zo rondde Inspectie SZW, Directie Opsporing (ISZW-DO) tussen 2011 en 2015 41 

99 Nationaal Rapporteur 2013 (Negende rapportage), p. 117-122. Het onderscheid is door Inspectie SZW overgenomen in 
het rapport dat ten grondslag ligt aan de informatie over arbeidsuitbuiting in het Nationaal Dreigingsbeeld uit 2017, 
dat hieronder nog nader wordt besproken. Zie Nationaal Dreigingsbeeld 2017, p. 77-85 en Inspectie SZW 2017, p. 6.

100 Bijv. via het bestaan van brancheverenigingen, sectororganisaties, belangenverenigingen en specifiek op bepaalde 
sectoren gerichte vakbonden. 

101 Het onderscheiden van deze categorie ten opzichte van arbeidsuitbuiting buiten de seksindustrie lijkt misschien wat 
gezocht, maar is primair om twee redenen van belang. Ten eerste gaat het bij deze categorie vaak om een minder 
zichtbare variant van mensenhandel buiten de seksindustrie, wat het signaleren en opsporen van deze vorm een 
extra grote uitdaging maakt. De Inspectie SZW concentreert zich doorgaans bijvoorbeeld op de controles in sectoren, 
waardoor de vraag rijst of ook het niet in sectoren georganiseerd werk gezien en gecontroleerd wordt. Bovendien is 
het aanhouden van dit onderscheid van belang omdat het inscherpt dat bij gedwongen dienstverlening vaak geen 
sprake is van sectororganisatie. Er is daarom ook geen centraal aanspreekpunt – bijvoorbeeld in de vorm van een 
brancheorganisatie – dat op de omstandigheden van de ‘werknemers’ kan worden aangesproken of die, ter preven-
tie van misstanden, een rol kan spelen bij het opzetten van een systeem van zelfregulering. Ook is de rol van de 
vakbond bij deze vorm van mensenhandel geen vanzelfsprekende.

102 Bij het non-punishmentbeginsel wordt verderop in deze paragraaf nog uitgebreid stilgestaan. Zie daarvoor ook Esser 
& Dettmeijer-Vermeulen 2017a, p. 77-94; Esser & Dettmeijer-Vermeulen 2017b, p. 412-434. 

103 De Taskforce Mensenhandel bestaat uit vertegenwoordigers van meerdere publieke en private organisaties en heeft 
onder meer tot doel een integrale aanpak van mensenhandel te bevorderen en doorontwikkelen, het signaleren van 
knelpunten en het oplossen en adresseren daarvan. De Taskforce staat onder voorzitterschap van Gerrit van der 
Burg, sinds juni 2017 de voorzitter van het College van procureurs-generaal, de landelijke leiding van het Openbaar 
Ministerie (OM). Ook de Nationaal Rapporteur is lid van de Taskforce. 

104 Nederland was voorzitter van januari tot juli 2016. Op 18 en 19 januari 2016 heeft in het kader van de prioritering van ar-
beidsuitbuiting een EU-conferentie plaatsgehad te Amsterdam. Daaruit is ook een manual voortgekomen die beleidsme-
dewerkers voorziet van informatie over ‘best practices’ bij de aanpak van arbeidsuitbuiting. Zie Kamerstukken II 2015/16, 
28638, 141 voor de brief van de minister van Veiligheid en Justitie waarin hij de resultaten van het op arbeidsuitbuiting 
gerichte project bespreekt. Op de conferentie sprak ook de Nationaal Rapporteur. Zij pleitte daarin voor een ‘caleidosco-
pische aanpak’ van arbeidsuitbuiting: https://www.nationaalrapporteur.nl/actueel/2016/Rapporteur pleit opEUconferen
tievoorcaleidoscopischeaanpakarbeidsuitbuiting.aspx (laatst geraadpleegd 12 juni 2017). De manual is raadpleegbaar via 
https://www.rijksoverheid.nl/binaries/rijksoverheid/documenten/publicaties/ 2016 / 01 / 18/manual-for-experts-on-
multidisciplinary-cooperation-against-trafficking-in-human-beings-for-labour- exploitation/teamwork-manual-for-ex-
perts-on-multidisciplinary-cooperation-against-thb-for-labour-exploitation.pdf (laatst geraadpleegd 29 augustus 2017). 

https://www.nationaalrapporteur.nl/Publicaties/Negende/index.aspx
https://www.nationaalrapporteur.nl/actueel/2016/RapporteurpleitopEUconferentievoorcaleidoscopischeaanpakarbeidsuitbuiting.aspx
https://www.nationaalrapporteur.nl/actueel/2016/RapporteurpleitopEUconferentievoorcaleidoscopischeaanpakarbeidsuitbuiting.aspx
https://www.rijksoverheid.nl/binaries/rijksoverheid/documenten/publicaties/2016/01/18/manual-for-experts-on-multidisciplinary-cooperation-against-trafficking-in-human-beings-for-labour-exploitation/teamwork-manual-for-experts-on-multidisciplinary-cooperation-against-thb-for-labour-exploitation.pdf
https://www.rijksoverheid.nl/binaries/rijksoverheid/documenten/publicaties/2016/01/18/manual-for-experts-on-multidisciplinary-cooperation-against-trafficking-in-human-beings-for-labour-exploitation/teamwork-manual-for-experts-on-multidisciplinary-cooperation-against-thb-for-labour-exploitation.pdf
https://www.rijksoverheid.nl/binaries/rijksoverheid/documenten/publicaties/2016/01/18/manual-for-experts-on-multidisciplinary-cooperation-against-trafficking-in-human-beings-for-labour-exploitation/teamwork-manual-for-experts-on-multidisciplinary-cooperation-against-thb-for-labour-exploitation.pdf


Mensenhandel komt in vele vormen
31

onderzoeken af naar arbeidsuitbuiting. In 2016 werden door ISZW-DO zeventien onderzoeken naar ar-
beidsuitbuiting afgerond.105 Waren er tussen 2007 en 2010 geen onderzoeken naar criminele uitbuiting, 
tussen 2011 en 2015 lag dat aantal op 32.106 In dezelfde periode is ook het aantal afgeronde opsporings-
onderzoeken naar gedwongen dienstverlening toegenomen.107 Uit cijfers van de Nationaal Rapporteur 
blijkt dat in 2016 het grootste relatieve aantal mogelijke slachtoffers van mensenhandel buiten de seks-
industrie werd geregistreerd.108 Het grootste deel daarvan werd uitgebuit in de criminaliteit, of was werk-
zaam in de industrie, landbouw/bosbouw/visserij of het huishouden. Opvallend is overigens het achter-
gebleven aantal slachtoffers van arbeidsuitbuiting dat vanuit ISZW-DO werd gemeld; in 2016 waren dit 
er 38, ten opzichte van 102 in 2015 en 72 in 2014. ISZW-DO geeft zelf aan dat dit vermoedelijk komt door 
een toename van het aantal opsporingsonderzoeken met een beperkt aantal slachtoffers.109

In het Nationaal Dreigingsbeeld van 2017, dat de basis vormt voor de prioriteiten in de strafrechtsketen 
voor de komende vier jaar,110 is uitbuiting buiten de seksindustrie van de kwalificatie ‘dreiging’ 
voorzien,111 waar deze uitbuitingsvorm voorheen, in 2008 en 2012, nog als ‘witte vlek’ werd bestem-
peld.112 Het etiket ‘dreiging’ duidt erop dat betrokken instanties deze vorm van mensenhandel beter in 
beeld hebben. Bovendien maakt het duidelijk dat zij uitbuiting buiten de seksindustrie voor de ko-
mende vier jaar als een serieuze bedreiging zien voor de Nederlandse samenleving. Indachtig deze ont-
wikkeling ligt het voor de hand dat de beleidsmatige aandacht ervoor in de komende jaren verder zal 
toenemen.

Arbeidsuitbuiting als ‘nationale dreiging’
In een studie van de Inspectie SZW, die is gebruikt voor het samenstellen van het Nationaal Drei-
gingsbeeld, wordt de verwachting uitgesproken dat in de toekomst een professionalisering zal 
plaatsvinden van de criminele organisaties die zich bezighouden met uitbuiting buiten de seks-
industrie. Deze professionalisering zal er volgens ISZW onder meer toe leiden dat door mensen-
handelaren meer inventieve manieren worden gebruikt om uitbuiting buiten het zicht van de 
autoriteiten te houden. Ook wordt een toename van arbeidsuitbuiting verwacht gelet op migra-
tie- en vluchtelingenstromen, de flexibilisering van de arbeidsmarkt, een terugtredende overheid 
en het vrij verkeer van diensten.113

De Inspectie SZW heeft een centrale rol in de bestrijding van één van de vormen van uitbuiting buiten 
de seksindustrie. Zo worden bijna alle opsporingsonderzoeken naar arbeidsuitbuiting door haar Direc-
tie Opsporing opgepakt, een bijzondere opsporingsdienst die verbonden is het aan het ministerie van 

105 Inspectie SZW 2017 (Jaarverslag 2016), p. 23. Eén van deze onderzoeken betrof een ontnemingsonderzoek, schrifte-
lijke informatie van Inspectie SZW d.d. 10 oktober 2017. 

106 Nationaal Dreigingsbeeld 2017, p. 78. Deze onderzoeken werden voornamelijk door de politie verricht. 
107 Nationaal Dreigingsbeeld 2017, p. 78.
108 Nationaal Rapporteur 2017 (Slachtoffermonitor mensenhandel 2012-2016).
109 Schriftelijke informatie van ISZW-DO d.d. 30 augustus 2017. 
110 Het Nationaal Dreigingsbeeld wordt door de politie opgesteld in opdracht van het College van procureurs-generaal 

(OM). Het College gebruikt de informatie uit het dreigingsbeeld om de minister van VenJ te adviseren over te stellen 
prioriteiten in de strafrechtsketen. 

111 Nationaal Dreigingsbeeld 2017, p. 77-85.
112 Nationaal Dreigingsbeeld 2012, p. 76.
113 Inspectie SZW 2017, p. 54-61. Een onderzoeker van de Nationaal Rapporteur had zitting in de begeleidingscommissie 

van dit onderzoek.

https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx


mensenhandel Tiende rapportage van de Nationaal Rapporteur
32

SZW.114 De opsporingsdienst is in 2017 van start gegaan met een speciaal, op arbeidsuitbuiting gericht 
programma.

Programma arbeidsuitbuiting
Het Programma Arbeidsuitbuiting is ontwikkeld om een effectievere aanpak van arbeidsuitbuiting 
mogelijk te maken vanuit Inspectie SZW. Uitgangspunt is onder meer dat alle inspectieonderdelen 
bij de bestrijding van arbeidsuitbuiting een rol kunnen spelen; niet alleen de Directie Opsporing, 
maar bijvoorbeeld ook Arbo-inspecteurs en arbeidsmarktfraude-inspecteurs. Ook is een belang-
rijke doelstelling van het programma dat wordt gewerkt aan een intensivering van een integrale 
aanpak, waarbij ook de Regionale Informatie- en Expertise Centra (RIEC’s) worden betrokken. In 
2017 is reeds begonnen met het delen van zaaksinformatie met de RIEC’s. Het programma stelt 
zich verder ten doel enkele kwetsbare groepen in de samenleving in het bijzonder tegen arbeids-
uitbuiting te beschermen, waaronder asielzoekers, minderjarigen en verstandelijk beperkten.115

De afgelopen jaren is dus ook aan de kant van Inspectie SZW sprake van toenemende aandacht voor 
arbeidsuitbuiting. Tegelijk zijn er grote zorgen over het tekort aan capaciteit bij zowel de inspectieon-
derdelen als de opsporingsdienst van Inspectie SZW. Naar aanleiding van een motie uit de Tweede Ka-
mer116 is in 2016 onderzoek gedaan naar de toereikendheid van de capaciteit van Inspectie SZW.117 Daar-
uit is het zogeheten ‘Inspectie Control Framework’ voortgevloeid, waarin verschillende scenario’s zijn 
uitgewerkt voor de verdeling van capaciteit in de toekomst. In het rapport wordt gesteld dat minimaal 
100 extra fte’s nodig zijn voor, onder meer, de opsporing van arbeidsuitbuiting.118 Aan de inschatting in 
het rapport ligt onder meer de verwachting ten grondslag dat het aantal gevallen van arbeidsuitbuiting 
de komende jaren stijgt als gevolg van onder andere toenemende arbeidsmigratie en loonkostendruk, 
een prognose die ook terugkeert in het Nationaal Dreigingsbeeld.119 In het regeerakkoord van het kabi-
net-Rutte III is een flinke investering in de handhavingsketen van de Inspectie SZW aangekondigd, die 
vermoedelijk ook tot een intensivering van de opsporing van arbeidsuitbuiting gaat leiden.120

114 In Nederland zijn er vier bijzondere opsporingsdiensten, waarvan ISZW-DO er één is. Een bijzondere opsporings-
dienst onderscheidt zich van de politie doordat zijn activiteiten zich in beginsel beperken tot de strafrechtelijke 
handhaving van de rechtsorde op de beleidsterreinen van het ministerie waaraan de opsporingsdienst is gekoppeld 
(zie art. 3 onder a Wet op de bijzondere opsporingsdiensten). ISZW-DO ressorteert onder de minister van Sociale 
Zaken en Werkgelegenheid. De opsporingsonderzoeken van bijzondere opsporingsdiensten, dus ook die van ISZW-
DO, staan onder gezag van een officier van justitie bij het Functioneel Parket van het OM.

115 Schriftelijke informatie van Inspectie SZW d.d. 11 augustus 2017.
116 Kamerstukken II 2015/16, 34475 XV, 9. De motie werd ingediend naar aanleiding van het bericht van vakbond CNV dat 

slechts 3,5 procent van de bedrijven in door ISZW aangewezen risicosectoren in 2015 werd bezocht. CNV, ‘CNV slaat 
alarm over capaciteit Arbeidsinspectie’, raadpleegbaar via https://www.cnv.nl/actueel/nieuws/nieuwsdetail/cnv-
slaat-alarm-over-capaciteit-arbeidsinspectie/ (laatst geraadpleegd 29 augustus 2017).

117 Veld, Walraven, Morshuis & Turkoglu 2016.
118 Inspectie Control Framework 2017. Het creëren van 100 extra fte’s kost in beginsel 10 miljoen euro. In een eerdere 

raming die door het ministerie van Financiën is opgemaakt, blijkt dat jaarlijks structureel 30 miljoen euro meer 
nodig is om toezicht en opsporing op het thema arbeidsuitbuiting in overeenstemming te houden met de ver-
wachte groei van het verschijnsel.

119 Nationaal Dreigingsbeeld 2017, p. 83-84. Kort gezegd houdt loonkostendruk in het verschijnsel waarbij werkgevers 
zoveel als mogelijk op loonkosten besparen, doorgaans in sectoren waarin sprake is van hevige (prijs)concurrentie. 
In het Nationaal Dreigingsbeeld wordt de toenemende loonkostendruk primair in verband gebracht met de steeds 
verder globaliserende arbeidsmarkt.

120 VVD, CDA, D66 en ChristenUnie, Vertrouwen in de toekomst. Regeerakkoord 2017-2021, p. 28, p. 61.

https://www.cnv.nl/actueel/nieuws/nieuwsdetail/cnv-slaat-alarm-over-capaciteit-arbeidsinspectie/
https://www.cnv.nl/actueel/nieuws/nieuwsdetail/cnv-slaat-alarm-over-capaciteit-arbeidsinspectie/


Mensenhandel komt in vele vormen
33

Naast de gegroeide aandacht voor arbeidsuitbuiting is ook de kennis over criminele uitbuiting gegroeid. 
Zo heeft de Universiteit Utrecht daarnaar, in opdracht van het WODC, een uitgebreid onderzoek uitge-
voerd.121 Van belang is ook het opsporingsonderzoek ‘13Oceans’ geweest.122 Dat bestond uit opsporings-
ambtenaren uit verschillende politie-eenheden en had tot doel onderzoek te doen naar meerdere per-
sonen die ervan werden verdacht kinderen te hebben aangezet tot het plegen van strafbare feiten, 
waaronder winkeldiefstal en zakkenrollerij.123 De zaak is aan het rollen gebracht door minderjarigen die 
herhaaldelijk op het Centraal Station van Amsterdam werden aangehouden.

Het opsporingsonderzoek 13Oceans
Aan het opsporingsonderzoek was een begeleidingscommissie verbonden, met vertegenwoor-
digers van onder meer OM, politie, Raad voor de Kinderbescherming, Nidos en Leger des Heils. 
Doel was om reeds vanaf de start van het opsporingsonderzoek zo goed mogelijk voorbereid te 
zijn op het bieden van hulp aan en het verzorgen van opvang voor de minderjarigen die in het 
onderzoek in beeld waren gekomen. Inmiddels is de begeleidingscommissie structureel geborgd. 
Doel is om deze begeleidingscommissie los te koppelen van het onderzoek 13Oceans, dat op een 
gegeven moment natuurlijk wordt gesloten, en als een soort adviespunt te laten fungeren in het 
geval zich een casus voordoet waarin minderjarigen slachtoffer zijn van mensenhandel met het 
oogmerk van criminele uitbuiting.

Naast de gegroeide aandacht op politiek en beleidsmatig niveau kan ook worden gesproken van een 
gestaag toenemende interesse vanuit de wetenschap. Een groeiend aantal auteurs besteedt in weten-
schappelijke publicaties aandacht aan mensenhandel buiten de seksindustrie. In Leiden is een door 
NWO gesubsidieerd onderzoek van start gegaan, specifiek gericht op arbeidsuitbuiting.124 De Universi-
teit Utrecht publiceerde in 2016 een uitgebreid onderzoek naar de integrale aanpak van de criminele 
uitbuiting van kinderen in Nederland, dat werd uitgevoerd in opdracht van het WODC.125 In Leiden en 
Utrecht zijn bovendien vakken opgezet die specifiek over mensenhandel gaan.126

De verhoogde aandacht voor mensenhandel buiten de seksindustrie heeft geleid tot meer diversiteit in 
de zaken die voor de rechter worden gebracht. Het gaat allang niet meer alleen om arbeidsuitbuiting in 
‘klassieke’ risicosectoren, zoals de land- en tuinbouw of de horeca. In het bijzonder baren de zaken 
waarin sprake is van de uitbuiting van minderjarigen zorgen. In meerdere zaken volgde een veroorde-
ling voor personen die kinderen tot het plegen van winkeldiefstal hadden aangezet. Ook kwam het tot 
veroordelingen voor familieleden die kinderen jarenlang in het huishouden hadden uitgebuit.127

121 Bos, Loyens, Nagy et al. 2016, p. 117. Een onderzoeker van de Nationaal Rapporteur had zitting in de begeleidings-
commissie van dit onderzoek. 

122 Naar aanleiding van dit opsporingsonderzoek is een zogenoemd ‘bestuurlijk signaal’ opgesteld, waarin ervaringen 
uit het onderzoek door de politie en het OM zijn gedeeld en aanbevelingen zijn gedaan voor toekomstige opspo-
ringsonderzoeken naar de criminele uitbuiting van kinderen. J. de Jong, Bestuurlijk signaal project 13Oceans. Criminele 
uitbuiting van minderjarige vreemdelingen in Nederland en Europa, 25 oktober 2016 (niet gepubliceerd). 

123 De eenheid Amsterdam had in het onderzoek een ‘kartrekkende’ rol. 
124 Zie voor meer informatie daarover http://www.exploitation-research.org/en (laatst geraadpleegd op 8 juni 2017). De 

onderzoeker ontving hiervoor een zgn. ‘VENI-beurs’.
125 Bos, Loyens, Nagy et al. 2016.
126 Zie voor meer informatie daarover https://studiegids.leidenuniv.nl/courses/show/77053/mensenhandel-een-bena-

dering-vanuit-juridisch-beleidsmatig-en-sociaalwetenschappelijk-perspectief (laatst geraadpleegd 10 oktober 2017). 
127 Zie over uitbuiting binnen het huishouden ook De Volder 2017.

http://www.exploitation-research.org/en
https://studiegids.leidenuniv.nl/courses/show/77053/mensenhandel-een-benadering-vanuit-juridisch-beleidsmatig-en-sociaalwetenschappelijk-perspectief
https://studiegids.leidenuniv.nl/courses/show/77053/mensenhandel-een-benadering-vanuit-juridisch-beleidsmatig-en-sociaalwetenschappelijk-perspectief


mensenhandel Tiende rapportage van de Nationaal Rapporteur
34

Van sponsorloop tot schoonmaakwerk: uitbuiting van kinderen in Nederland
In een atypische zaak die speelde in Alphen aan den Rijn werd een vrouw veroordeeld die haar 
twee dochters en een vriendinnetje had aangezet om meermalen langs de deur te gaan om geld 
op te halen voor een niet-bestaande sponsorloop. In het bijzonder wordt het de moeder door de 
rechter verweten dat zij misbruik heeft gemaakt van haar overwicht op de kinderen en de kwets-
bare positie waarin zij zich als minderjarigen bevonden.128

In een andere zaak, die in 2017 werd behandeld door het Hof Den Haag, is een minderjarig meis-
je zeven jaar lang uitgebuit in het huishouden. Zij verbleef al die jaren illegaal in Nederland, ging 
niet naar school, sprak de taal niet en verkeerde in een sociaal isolement. Tegelijkertijd werd ze 
belast met de zorg voor de gehandicapte dochter van de verdachte. Die verdachte had haar in 
Marokko van haar familie gescheiden en meegenomen naar Nederland. Het hof veroordeelt de 
verdachte tot een gevangenisstraf van 36 maanden en gaat daarmee boven de eis van de advo-
caat-generaal uit. Het hof overweegt daaromtrent: ‘De menselijke waardigheid en persoonlijke 
vrijheid van [slachtoffer] zijn haar door de verdachte ontnomen en dit is gebeurd gedurende haar 
vormende jaren. Jaren waarin [slachtoffer] juist (ouder)liefde, steun, begeleiding, scholing en zorg 
mocht verwachten. De verdachte heeft door aldus te handelen [slachtoffer] een gelukkige en 
onbezonnen jeugd ontnomen, waarmee ook de basis van haar verdere leven een wankel funda-
ment heeft gekregen, met alle consequenties van dien’.129

De bereidheid van de rechter ook in de zaak van de sponsorloop mensenhandel aan te nemen, geeft 
uitdrukking aan het gegeven dat mensen tot veel uiteenlopende arbeid of diensten kunnen worden 
aangezet. Niet de vraag naar de aard van deze arbeid of diensten staat met andere woorden voorop, maar 
de vraag of sprake was van dwang en/of gesproken kon worden van uitbuiting. In het navolgende zal 
nog te zien zijn, dat deze bereidheid vanuit de strafrechtswetenschap is bekritiseerd. Volgens sommigen 
zou de reikwijdte van het juridisch mensenhandelbegrip te zeer worden opgerekt door ook gedragingen 
als bovenstaande als mensenhandel te kwalificeren.130

Hoewel de aandacht voor mensenhandel buiten de seksindustrie lijkt te zijn gegroeid, past het wel een 
belangrijke kanttekening te maken. Zo valt op dat het leeuwendeel van deze aandacht uitgaat naar 
arbeidsuitbuiting, maar nog steeds minder naar andere vormen van uitbuiting buiten de seksindus-
trie, zoals gedwongen dienstverlening en criminele uitbuiting.131 Ook in deze gevallen kan het gaan 
om ernstige zaken, waarin sprake is van grove mensenrechtenschendingen en grote gevolgen voor 
slachtoffers.

128 Rb. Den Haag 30 juni 2016, ECLI:NL:RBDHA:2016:7262.
129 Hof Den Haag 6 juli 2017, ECLI:NL:GHDHA:2017:2232.
130 Vgl. bijvoorbeeld de kritiek van Van Kempen 2017, p. 397-411, die ook is verwoord in zijn annotatie bij HR 5 april 2016, 

ECLI:NL:HR:2016:554, NJ 2016/315. 
131 In een in opdracht van WODC uitgevoerde studie naar de integrale aanpak van de criminele uitbuiting van kinderen 

komen de onderzoekers tot de conclusie dat nog te weinig kennis over het fenomeen bestaat, in de strafrechtsketen 
en daarbuiten. Het onderzoek beveelt aan dat bredere bekendheid over het fenomeen moet worden gegenereerd. 
Onderdeel daarvan maken onder meer uit het aanstellen van een speciale aandachtsfunctionaris bij de politie, OM, 
de Raad voor de Kinderbescherming en hulpverlenings- en opvanginstanties voor minderjarigen. Bos, Loyens, Nagy 
et al. 2016. 



Mensenhandel komt in vele vormen
35

Ook de zaken waarin sprake is van criminele uitbuiting vormen een uitdaging, want de vraag rijst daar-
in automatisch of de daders van de onder dwang gepleegde strafbare feiten moeten worden vervolgd of 
bestraft. Op Europees en internationaal niveau is het zogeheten ‘non punishment-beginsel’ geformu-
leerd, dat staten verplicht de mogelijkheid van niet-vervolging en niet-bestraffing in het eigen rechts-
stelsel te verwerken.

Vast in Ecuador en Griekenland na gedwongen drugstransport
De Rechtbank Noord-Nederland veroordeelde in april 2017 een 34-jarige man uit Leeuwarden tot 
drie jaar gevangenisstraf voor mensenhandel. De rechtbank verklaarde bewezen dat de verdach-
te twee slachtoffers heeft gedwongen tot een drugstransport. De dwang bestond onder meer 
eruit dat de twee slachtoffers zich in een kwetsbare positie bevonden en de verdachte daarvan 
op de hoogte was. Eén van de slachtoffers had schulden, psychische problematiek en was ver-
slaafd aan drugs. Bovendien was zij in sterke mate emotioneel van de verdachte afhankelijk. Een 
ander slachtoffer kampte met een drankverslaving. Door de slachtoffers onder deze omstandig-
heden drugstransporten uit te laten voeren, heeft de verdachte zich naar het oordeel van de 
rechtbank schuldig gemaakt aan mensenhandel. Nadat zij betrapt zijn in het bezit van de ver-
voerde drugs, hebben de slachtoffers jarenlang vastgezeten in gevangenissen in Ecuador en Grie-
kenland.132

Het is de vraag in hoeverre het non punishment-beginsel in Nederland in voldoende mate is verankerd 
en de toepassing ervan een standaard plaats heeft in onderzoeken naar criminele uitbuiting.133 Vanwege 
het belang daarvan wordt in paragraaf 2.3.3 uitgebreider bij het non punishment-beginsel en de rol er-
van in Nederland stilgestaan. Het beginsel is echter niet de enige uitdaging bij het maken van beleid over 
mensenhandel buiten de seksindustrie. Ook het signaleren van deze vorm van mensenhandel blijkt 
lastig te organiseren. En bovendien is de vraag hoe bedrijven kunnen worden betrokken bij het voorko-
men van mensenhandel in de arbeidssfeer in hun productieketens. In de volgende paragrafen wordt bij 
elk van deze uitdagingen langer stilgestaan.

2.3.1  Uitdaging 1: het organiseren van signalering
Het vormgeven van het beleid over mensenhandel buiten de seksindustrie blijft organisatorisch gezien 
op z’n minst een grote uitdaging. Omdat de vormen en sectoren waarin mensenhandel zich buiten de 
seksindustrie voordoet uiteenlopen, is het aantal organisaties dat bij de aanpak ervan betrokken is in 
potentie groot. Niet elke organisatie is bovendien in dezelfde mate toegerust om mensenhandel te 
herkennen en daarnaar vervolgens te handelen.

Signaleren is niet eenvoudig te organiseren.134 In de eerste plaats bestaat niet elke organisatie uit mede-
werkers die getraind zijn in het herkennen van deze vorm van mensenhandel. Bovendien is het de vraag 
in hoeverre organisaties ook daadwerkelijk op de hoogte zijn van de veelheid aan de hierboven ge-
schetste verschijningsvormen. Ook binnen organisaties waarin die expertise wel bestaat, blijven grote 
uitdagingen bestaan. Dit heeft er onder meer mee te maken dat mensenhandel niet altijd via ‘experts’ 
de organisatie binnenkomt. De laatste jaren is steeds meer gebleken dat de signalering van mensenhan-

132 Rb. Noord-Nederland 18 april 2017, ECLI:NL:RBNNE:2017:1462.
133 Nationaal Rapporteur 2016 (Zicht op kwetsbaarheid), p. 84-85. 
134 Vgl. ten aanzien van de signalering van criminele uitbuiting binnen de politie Nijenhuis 2016 (niet gepubliceerd).

https://www.nationaalrapporteur.nl/Publicaties/Zicht-op-kwetsbaarheid/index.aspx


mensenhandel Tiende rapportage van de Nationaal Rapporteur
36

del juist ook een zaak van de ‘voorkant’ is, van eerstelijns diensten met een brede, algemene en niet 
(alleen) op mensenhandel gebaseerde taakstelling.135

ZSM en criminele uitbuiting
Een voorbeeld vormen de eerstelijnsdiensten in de zogeheten ‘ZSM-aanpak’.136 Doelstelling 
van de ZSM-aanpak is tot een snelle afhandeling van eenvoudige strafzaken te komen. In een 
eerder rapport wees de Nationaal Rapporteur erop dat de focus op snelle afhandeling in de 
weg kan staan aan het zien van het eventuele slachtofferschap van mensenhandel van een 
verdachte wiens zaak via de ZSM-werkwijze wordt afgedaan.137 Onderzoekers van de Univer-
siteit Utrecht, die in opdracht van het WODC onderzoek deden naar de criminele uitbuiting van 
kinderen in Nederland, adviseerden om die reden ‘expertise over het onderwerp op te bouwen 
bij professionals die geregeld ZSM-diensten draaien’.138 In het rapport wordt aanbevolen 
ZSM-officieren van justitie te trainen, evenals de medewerkers van de Raad voor de Kinderbe-
scherming die bij de ZSM-werkwijze zijn betrokken. De Raad voor de Kinderbescherming heeft 
in 2016, in samenwerking met het Leger des Heils Jeugdbescherming en Reclassering, een 
factsheet opgesteld waarin een landelijke aanpak wordt voorgesteld voor de gevallen waarin 
door de politie minderjarigen worden aangehouden voor kleine vermogensdelicten. In het 
geval een kind zonder gezaghebbende ouders in Nederland verblijft, geldt als uitgangspunt dat 
voorlopige voogdij wordt aangevraagd en wordt verzocht om een plaatsing in een (gesloten) 
jeugdhulpinstelling.139

Het betrekken van eerstelijnsdiensten bij de aanpak van mensenhandel is geen sinecure. ‘Eerstelijns’ is 
een breed begrip, dat in potentie een veelheid aan instanties en medewerkers omvat. Het kan bijvoor-
beeld gaan om de basisteams binnen de politie – het ‘blauw’ op straat, dat verantwoordelijk is voor de 
basispolitiezorg –, baliemedewerkers op een gemeentehuis of jeugdhulpinstellingen. De omvang van 
het aantal mensen dat vanuit zijn of haar functie in aanraking kan komen met mensenhandel brengt 
mee dat het vormgeven van training een aanzienlijke opdracht is. Kwalitatief gezien is het dat eens te 
meer. Ten eerste geldt dat het signaleren van mensenhandel gebeurt in een organisatorische context die 
daarop niet altijd voorbereid is. Een voorbeeld is de ZSM-afhandeling van diefstalzaken waarin mogelijk 
ook sprake is geweest van mensenhandel, zoals net al genoemd.140 Ook kan gedacht worden aan het 
zakkenrollersteam van de politie. Dat heeft in de eerste plaats de taak om zakkenrollers op te sporen, 

135 Dat ook de minister van VenJ belang hecht aan signalering door eerstelijnsdiensten blijkt uit het feit dat eerstelijns 
politieagenten de komende jaren allemaal zullen worden getraind in het herkennen van signalen van mensenhan-
del. In totaal gaat het om 35.000 politiemedewerkers. Vgl. Kamerstukken II 2016/17, 28638, 158, p. 2.

136 ZSM staat voor Zo Simpel, Spoedig, Samen en Selectief Mogelijk, al worden in de praktijk ook andere betekenissen 
onderscheiden.

137 Nationaal Rapporteur 2016 (Zicht op kwetsbaarheid), p. 84.
138 Bos, Loyens, Nagy et al. 2016, p. 117.
139 Raad voor de Kinderbescherming & Leger des Heils, ‘Landelijke aanpak Raad voor de Kinderbescherming en Gecerti-

ficeerde Instellingen bij vermoedelijke slachtoffers van criminele uitbuiting’, raadpleegbaar via https://hetccv.nl/
fileadmin/Bestanden/Onderwerpen/Multiprobleem_gezin/factsheet_Aanpak_Criminele_kinderuitbuiting.pdf 
(laatst geraadpleegd 30 augustus 2017).

140 Bos, Loyens, Nagy et al. 2016, p. 116.

https://www.nationaalrapporteur.nl/Publicaties/Zicht-op-kwetsbaarheid/index.aspx
https://hetccv.nl/fileadmin/Bestanden/Onderwerpen/Multiprobleem_gezin/factsheet_Aanpak_Criminele_kinderuitbuiting.pdf
https://hetccv.nl/fileadmin/Bestanden/Onderwerpen/Multiprobleem_gezin/factsheet_Aanpak_Criminele_kinderuitbuiting.pdf


Mensenhandel komt in vele vormen
37

geen mensenhandelaren.141 Ook op gedragskundig gebied is het organiseren van het signaleren van 
mensenhandel lastig. Uit de gedragseconomie komt het ‘Wat je ziet, is alles wat er is-effect’ naar voren: 
mensen oordelen vaak op basis van beschikbare informatie.142 Maar mensenhandel kunnen herkennen, 
vraagt juist om het omgekeerde. Van medewerkers van bijvoorbeeld het zakkenrollersteam wordt ge-
vraagd om in voorkomende gevallen méér dan de zakkenroller alleen te zien. De feiten die een gewoon 
geval van zakkenrollerij verraden, kunnen namelijk ook een relatie met mensenhandel hebben. Om 
zulke gevallen te herkennen, is het nodig om soms de ‘bril’ van de eigen organisatie – en haar doelen – 
af te zetten.

Organisatiedoelstellingen vs. het signaleren van mensenhandel
Vanuit hun taakstelling werken organisaties vaak met een eigen missie en visie, waaruit vervol-
gens concrete doelstellingen voortvloeien. Wat de organisatie doet, en hoe, is op die doelstel-
lingen afgestemd. Organisaties kunnen daardoor mensen en middelen op gerichte wijze inzetten. 
Een hennepteam binnen de politie zal doorgaans tot doel hebben zoveel mogelijk hennepkwe-
kerijen op te rollen. Het zakkenrollersteam zoveel mogelijk zakkenrollers in de kraag te vatten, de 
KMar om drugssmokkel tegen te gaan. Maar is de organisatie ook in staat plaats in te ruimen voor 
het signaleren van mensenhandel?

Uit onderzoek blijkt dat het voor organisaties een grote uitdaging is te werken aan doelstellingen 
die strikt genomen buiten die van de eigen organisatie liggen.143 Dit is ook problematisch als deze 
organisaties moeten samenwerken. De laatste jaren is het besef gegroeid dat een effectieve aan-
pak van mensenhandel alleen van de grond komt als organisaties, met uiteenlopende doelstel-
lingen, met elkaar samenwerken.144 Uit onderzoek van de Inspectie VenJ blijkt echter dat voor 
veel partners ‘de bijdrage aan het realiseren van integrale doelstellingen geen onderdeel [is] van 
de interne verantwoordingscyclus, tenzij deze doelstellingen overeenkomen met de interne 
 doelstelling’.145 Van Gestel en Verhoeven hebben dit wel verklaard vanuit de gerichtheid van 
overheidsorganisaties op autonomie.146

Hierboven zijn kort enkele organisatorische uitdagingen uiteengezet waarvan sprake is bij het maken 
van beleid over het signaleren van mensenhandel. Het gaat steeds om de vraag welke uitdagingen be-
heerst moeten worden om adequaat te kunnen reageren op mensenhandel buiten de seksindustrie. Een 
zekere veralgemenisering van de kennis is daarvoor vereist; ook onderdelen die voorheen geen ‘vanzelf-
sprekende’ rol bij de mensenhandelaanpak speelden, kunnen heel wel een belangrijke, soms zelfs door-
slaggevende, rol spelen. Het is om die reden van belang in de toekomst te werken aan een verdere ver-

141 Vaak zijn ook de prestatieindicatoren binnen organisaties gerelateerd aan de functies en doelstellingen van de or-
ganisatie of een specifiek onderdeel binnen die organisatie. Het is niet ondenkbaar dat een zakkenrollersteam pri-
mair wordt beoordeeld op het aantal opgemaakte processen-verbaal ten aanzien van zakkenrollerij. De Nationaal 
Rapporteur heeft dit in een bijdrage wel ‘organisatielogica’ genoemd: de doelstelling van een organisatie bepaalt de 
manier waarop naar de werkelijkheid wordt gekeken en stuurt op welke facetten van die werkelijkheid in het bijzon-
der wordt gelet.

142 Kahneman 2011, p. 93-96.
143 Van Gestel & Verhoeven 2014, p. 27-28. 
144 Van der Meij & Van der Leun 2010, p. 75-76.
145 Inspectie VenJ 2016, p. 14.
146 Van Gestel & Verhoeven 2014, p. 39. 



mensenhandel Tiende rapportage van de Nationaal Rapporteur
38

spreiding en verbreding van de kennis over mensenhandel, ook, en misschien wel juist, binnen die 
onderdelen van organisaties die niet per definitie een taak bij de aanpak van mensenhandel hebben.

2.3.2  Uitdaging 2: zorgplichten voor bedrijven
In paragraaf 2.2.4 is aandacht besteed aan seksuele uitbuiting en de zogeheten vraagzijde. Ook bij men-
senhandelvormen buiten de seksindustrie speelt de vraag in hoeverre aan de vraagkant maatregelen 
kunnen worden genomen en welke dit dan zouden moeten zijn. De EU-richtlijn mensenhandel geeft 
staten in artikel 18 lid 4 in overweging om, los van de vorm waarin de mensenhandel zich voordoet, 
strafbaarstelling te overwegen van het gebruikmaken van diensten die het voorwerp zijn van uitbuiting:

Om het voorkomen en bestrijden van mensenhandel doeltreffender te maken door de vraag er-
naar te ontmoedigen, overwegen de lidstaten maatregelen te nemen houdende strafbaarstelling 
van het gebruikmaken van diensten die het voorwerp zijn van uitbuiting in de zin van artikel 2, in 
de wetenschap dat de betrokkene het slachtoffer is van een in artikel 2 bedoeld strafbaar feit.

De richtlijn schrijft dus niet voor dat staten hun strafrecht moeten aanwenden, maar moedigt hen daar-
toe wel aan.147 Het wetsvoorstel dat in paragraaf 2.2.4 werd besproken, kan worden gezien als een direct 
uitvloeisel van deze bepaling.148 Dat ziet evenwel alleen op seksuele uitbuiting. De vraag of ook het ge-
bruikmaken van diensten van slachtoffers van uitbuiting buiten de seksindustrie strafbaar moet zijn, 
staat in Nederland nog niet prominent op de agenda. In een rapport van de Europese Commissie, waar-
in is onderzocht of, en zo ja hoe staten aan artikel 18 lid 4 van de EU-richtlijn mensenhandel invulling 
hebben gegeven, wordt geconstateerd dat in 10 lidstaten het gebruikmaken van diensten van alle uit-
buitingsvormen is strafbaar gesteld. 149 Zo is in sommige landen strafbaar de persoon die redelijkerwijs 
moet vermoeden dat de arbeid of diensten die hij gebruikt, worden verleend door een slachtoffer van 
mensenhandel, los van de vraag in welke vorm de mensenhandel zich heeft voorgedaan. Veertien lid-
staten beschikken niet over een zodanig brede strafbaarstelling; sommige landen hebben bijvoorbeeld 
alleen het gebruik maken van seksuele diensten die het voorwerp zijn van uitbuiting strafbaar gesteld 
of er is, zoals in Nederland nog het geval, geen sprake van strafbaarstelling. De Commissie trekt dan ook 
de conclusie dat in de Europese Unie sprake is van ‘a rather diverse legal landscape’ en oordeelt dat de 
huidige stand van zaken ‘fails to effectively contribute to discouraging demand of such services’.150 De 
Commissie kondigt aan de behoefte te onderzoeken naar meer bindende voorstellen vanuit de EU op 
dit terrein.151

Wetgeving ten aanzien van gebruikers van diensten die het voorwerp zijn geweest van uitbuiting kan 
ook in andere vormen bestaan. Zo zijn de laatste jaren enkele interessante ontwikkelingen zichtbaar 
waar het gaat om de verplichtingen voor bedrijven om verantwoording af te leggen over de herkomst 
van hun producten en de vraag hoe die producten tot stand zijn gekomen. In het Verenigd Koninkrijk is 

147 Voor veel internationale verplichtingen op het gebied van mensenhandel geldt dat nog veel ruimte aan staten is 
gelaten om zelf aan de verplichtingen vorm te geven. Vgl. daarover Esser & Dettmeijer-Vermeulen 2016, p. 91-105.

148 Daarnaar wordt in de memorie van toelichting bij het initiatiefwetsvoorstel ook verwezen. Vgl. Kamerstukken II 
2014/15, 34091, 3, p. 3. 

149 Europese Commissie 2016, p. 3-5. Vgl. ook Boot-Matthijssen/Esser, in: T&C Internationaal strafrecht 2017, ‘Commentaar 
op Richtlijn 2011/36/EU’, aant. 6 (boek en online, bijgewerkt 1 juli 2017). 

150 Europese Commissie 2016, p. 10. 
151 Europese Commissie 2016, p. 11. 



Mensenhandel komt in vele vormen
39

in artikel 54 van de in 2015 in werking getreden Modern Slavery Act (MSA 2015) de zogeheten ‘Transpa-
rency in Supply Chains’-bepaling opgenomen, die voorschrijft dat ‘commercial organisations’ met een 
totale jaaromzet van 36 miljoen Britse pond verplicht zijn elk (financieel) jaar een ‘slavery and human 
trafficking statement’ voor te bereiden.152 In het statement moet onder meer staan welke stappen de 
organisatie heeft genomen om te verzekeren dat er geen mensenhandel plaatsvindt in de distributieke-
ten of ‘in any part of its own businesses’.153 In de wet zijn bovendien vergaande verplichtingen opgeno-
men over de inhoud van het statement en wordt het bedrijven verplicht dit statement te publiceren op 
de website van het bedrijf.154 Als een bedrijf niet aan zijn verklaringsverplichting voldoet, kan de minis-
ter van Binnenlandse Zaken een civiele procedure starten.155

Een ‘devoir de vigilance’ in Frankrijk
In Frankrijk is in 2017 een wet aangenomen die, net als in het Verenigd Koninkrijk, bedrijven ver-
plicht om verslag te doen over de maatregelen die worden genomen om risico’s op mensenrech-
tenschendingen te identificeren en voorkomen. Ook strekt de wet zich uit tot milieurisico’s, an-
ders dan de MSA 2015. De verplichtingen die in de wet zijn opgenomen zijn gebaseerd op de 
Ruggie-principes van de VN (zie hieronder).156

Nederland kent een met artikel 54 MSA 2015 vergelijkbare bepaling niet. Wel kan worden gewezen op 
twee belangwekkende ontwikkelingen. In de eerste plaats de totstandkoming van de zogeheten IMVO-
convenanten, waarbij de Sociaal-Economische Raad (SER) een belangrijke faciliterende rol speelt. In die 
convenanten committeren verschillende sectoren zich aan bepaalde verplichtingen die zij hebben om 
op internationaal niveau maatschappelijk verantwoord te ondernemen. Het verplichtingenkader wordt 
daarbij vooral gevormd door de zogenoemde ‘Ruggie-principes’ van de VN en de OESO-richtlijnen om-
trent maatschappelijk verantwoord ondernemen voor multinationale ondernemingen.

Ruggie en OESO
Beide instrumenten kunnen worden gezien als ‘soft law’-regelgeving. Het Ruggie-raamwerk, dat 
op het niveau van de VN tot stand is gekomen, schrijft onder meer voor dat staten de verplichting 
hebben burgers te beschermen tegen mensenrechtenschendingen van onder andere bedrijven. 
Voor bedrijven geldt dat zij de verantwoordelijkheid hebben mensenrechten te respecteren (duty 
to respect), en dat zij onder andere ‘due diligence-onderzoeken’ moeten doen om zodoende te 
voorkomen dat in hun productieketens schendingen van mensenrechten plaatsvinden.157

Deelname aan de convenanten voor bedrijven in de verschillende sectoren is niet verplicht. Bedrijven 
die daaraan wel deelnemen, committeren zich aan een monitoringsmechanisme. Zo voorziet het ‘Con-
venant Duurzame Kleding en Textiel’, dat in 2016 van kracht werd, in de oprichting van een secretariaat. 

152 Art. 54 lid 1 MSA 2015. De wet is raadpleegbaar op http://www.legislation.gov.uk/ukpga/2015/30/section/54/enacted 
(laatst geraadpleegd 10 oktober 2017). 

153 Art. 54 lid 4 sub a onder ii MSA 2015. 
154 Art. 54 lid 7 sub a MSA 2015. In art. 54 lid 7 sub b is bovendien opgenomen dat de link naar de verklaring is opgeno-

men op ‘a prominent place on that website’s homepage’. 
155 Art. 54 lid 11 MSA 2015. 
156 De wet is raadpleegbaar via https://www.legifrance.gouv.fr/affichTexte.do?cidTexte=JORFTEXT000034290626&date

Texte=20170529 (laatst geraadpleegd 10 oktober 2017). 
157 Zie hierover nader Jägers & Rijken 2014. 

http://www.legislation.gov.uk/ukpga/2015/30/section/54/enacted
https://www.legifrance.gouv.fr/affichTexte.do?cidTexte=JORFTEXT000034290626&dateTexte=20170529
https://www.legifrance.gouv.fr/affichTexte.do?cidTexte=JORFTEXT000034290626&dateTexte=20170529


mensenhandel Tiende rapportage van de Nationaal Rapporteur
40

Dat zal onder meer tot taak hebben om de verantwoordelijkheden die voor bedrijven in het convenant 
zijn geformuleerd te monitoren, bijvoorbeeld door het controleren van de plannen van aanpak die be-
drijven jaarlijks opmaken en de voortgang die zij boeken bij het uitvoeren van de maatregelen die daar-
in zijn voorgesteld.158 Ook wordt een klachten- en geschillencommissie opgericht die uitspraken kan 
doen over de kwaliteit van de inspanningen van de aangesloten bedrijven, mocht daarover discussie 
ontstaan. Deelnemers aan het convenant zijn aan de uitspraken van deze klachten- en geschillencom-
missie gebonden.

Ook een ander initiatief moet nog worden genoemd. In de Eerste Kamer ligt momenteel een initiatief-
wetsvoorstel voor dat voorziet in een plicht voor bedrijven om te voorkomen dat zij producten verhan-
delen die met kinderarbeid gemaakt zijn.159 De wet zorgt ervoor dat bedrijven160 moeten verklaren dat 
zij ‘gepaste zorgvuldigheid’ (vaak wordt ook de Engelse term ‘due diligence’ gebruikt) betrachten om te 
voorkomen dat goederen of diensten die aan eindgebruikers worden geleverd met behulp van kinder-
arbeid tot stand zijn gekomen. Voldoet een onderneming daar niet aan, dan kan een nog aan te wijzen 
toezichthouder een bestuurlijke boete opleggen.161 Gaan bedrijven meermalen in de fout, dan levert dat 
een strafbaar feit op dat dus strafrechtelijk gesanctioneerd kan worden. De Nationaal Rapporteur heeft 
er op eerdere momenten op gewezen voorstander te zijn van een verbreding van het bereik van het 
wetsvoorstel; niet alleen zouden de daarin neergelegde verplichtingen moeten gelden ten aanzien van 
het voorkomen van kinderarbeid, maar ook ten aanzien van het voorkomen van mensenhandel.162 Het 
wetsvoorstel is overigens in zoverre verstrekkender dan de maatregelen in het Verenigd Koninkrijk en 
Frankrijk omdat in beginsel geen bedrijven van de zorgplicht worden uitgesloten, daar waar in de voor-
noemde landen de plicht beperkt is tot, kort gezegd, multinationals.163

2.3.3  Uitdaging 3: verankering en toepassing van het non-punishmentbeginsel
Het kwam hierboven al naar voren dat slachtoffers van mensenhandel zich in de mensenhandelsituatie 
ook zelf schuldig kunnen maken aan een strafbaar feit. In gevallen van criminele uitbuiting is het oog-
merk van de mensenhandelaar zelfs primair gericht op het verrichten, door slachtoffers, van strafbare 
feiten. In de afgelopen jaren is een toename te zien van het aantal strafzaken waarin sprake is van een 

158 IMVO-convenant Duurzame Kleding en Textiel 2016, p. 20-24. 
159 Kamerstukken I 2016/17, 34506, A. 
160 Het gaat ingevolge art. 4 van het wetsvoorstel om bedrijven, óók buitenlandse, die goederen of diensten verkopen 

of leveren aan Nederlandse eindgebruikers. Vgl. Kamerstukken I 2016/17, 34506, A. 
161 Belangrijke onderdelen in het wetsvoorstel worden pas later, bij algemene maatregel van bestuur, nader ingevuld. 

Dat geldt bijvoorbeeld voor het aanwijzen van een toezichthouder die met de controle op de naleving van de uit de 
wet voortvloeiende verplichtingen is belast. Vgl. Kamerstukken I 2016/17, 34506, G, p. 5. Tijdens een deskundigenbij-
eenkomst over het wetsvoorstel in de Eerste Kamer op 3 oktober 2017, waarbij ook een medewerker van de Nationaal 
Rapporteur als deskundige werd gehoord, spitste de discussie zich met name toe op de vraag welke toezichthouder 
met de handhaving van de in de wet opgenomen verplichtingen moet worden belast. Zie voor een audiovisueel 
verslag van de deskundigenbijeenkomst: https://youtu.be/8Qspb4e__JE (laatst geraadpleegd 10 oktober 2017). Het 
Eerste Kamerdossier over het wetsvoorstel is vindbaar via https://www.eerstekamer.nl/wetsvoorstel/34506_initia-
tiefvoorstel_kuiken (laatst geraadpleegd 10 oktober 2017). 

162 Nationaal Rapporteur, ‘Rapporteur: laat wet tegen kinderarbeid ook over mensenhandel gaan’, 5 oktober 2017, raad-
pleegbaar via: https://www.nationaalrapporteur.nl/actueel/2017/rapporteur-laat-wet-tegen-kinderarbeid-ook-over-
mensenhandel-gaan.aspx (laatst geraadpleegd 10 oktober 2017). 

163 Overigens voorziet het wetsvoorstel wel in de mogelijkheid dat doormiddel van gedelegeerde regelgeving catego-
rieën ondernemingen worden vrijgesteld van de verplichtingen die in het voorstel besloten liggen. Vgl. artikel 6 van 
het wetsvoorstel, Kamerstukken I 2016/17, 34506, A.

https://youtu.be/8Qspb4e__JE
https://www.eerstekamer.nl/wetsvoorstel/34506_initiatiefvoorstel_kuiken
https://www.eerstekamer.nl/wetsvoorstel/34506_initiatiefvoorstel_kuiken
https://www.nationaalrapporteur.nl/actueel/2017/rapporteur-laat-wet-tegen-kinderarbeid-ook-over-mensenhandel-gaan.aspx
https://www.nationaalrapporteur.nl/actueel/2017/rapporteur-laat-wet-tegen-kinderarbeid-ook-over-mensenhandel-gaan.aspx


Mensenhandel komt in vele vormen
41

vorm van criminele uitbuiting. Dan kan het bijvoorbeeld gaan om gedwongen winkeldiefstal, zakken-
rollerij of het onder dwang hennepknippen of smokkelen van drugs. Ook zijn andere vormen van cri-
minele uitbuiting te onderscheiden, zoals is weergegeven in de onderstaande tabel.

Tabel 2.1 Categorieën en verschijningsvormen van criminele uitbuiting

Categorie Verschijningsvormen Betrokken overtredingen

Zaken waarin personen worden 

gedwongen tot diefstal

Winkeldiefstal, zakkenrollerij, woninginbraak, 

diefstal van schaarse goederen (zoals dure 

metalen als koper), diefstal van ingezamelde 

kleding voor ontwikkelingslanden

Art. 310 Sr e.v. 

Zaken waarin personen worden 

gedwongen tot de productie, de 

verwerking, het vervoer of de verkoop 

van verboden middelen of goederen.

Hennepteelt, productie andere soorten drugs 

(chrystal meth), uitvoeren drugstransporten 

(mules), illegale productie sigaretten, verkoop 

van namaakgoederen

Opiumwet, art. 337 Sr

Zaken waarin personen worden 

gedwongen tot het plegen van een 

fraudedelict of een met fraude 

samenhangend delict.

Frauduleus aanvragen van toeslagen  

(benefit fraud), sham marriages

Art. 231, art. 225 Sr

Zaken waarin personen worden 

gedwongen om derden op te lichten

Geld ophalen voor een niet-bestaande 

sponsorloop, het afsluiten van 

telefoonabonnementen

Art. 326, art. 225 Sr

Ook als geen sprake is geweest van criminele uitbuiting kunnen slachtoffers van mensenhandel gedu-
rende de periode dat zij uitgebuit worden strafbare feiten plegen.164 Zo komt het niet zelden voor dat 
een slachtoffer van mensenhandel zelf een rol krijgt toebedeeld bij de mensenhandel ten aanzien van 
anderen. In zulke gevallen kan het slachtoffer van mensenhandel zelf ook dader van mensenhandel 
worden, bijvoorbeeld als medeplichtige of medepleger.

Slachtoffer én dader van mensenhandel
In een zaak die in 2017 speelde voor de Rechtbank Den Haag ging het om een verdachte die had 
geholpen bij het aanzetten van een minderjarige om in de prostitutie te gaan werken.165 De ver-
dachte had erotische foto’s van de minderjarige gemaakt en die op een website gezet waarop de 
minderjarige als webcamprostituee werd aangeboden. Hoewel de rechtbank tot een bewezen-
verklaring van mensenhandel komt,166 constateert zij tevens dat de verdachte zelf, in dezelfde 

164 Esser & Dettmeijer-Vermeulen 2017b, p. 418-419, p. 427-428. 
165 Rb. Noord-Holland 26 april 2017, 15/860157-15 (niet gepubliceerd). 
166 Het ging om een bewezenverklaring van de mensenhandelmodaliteit die in art. 273f lid 1 sub 5 Sr is opgenomen. 

Zakelijk weergegeven is daarin strafbaar gesteld degene die een minderjarige ertoe brengt zich beschikbaar te stellen 
tot het verrichten van seksuele handelingen met of voor een derde tegen betaling.



mensenhandel Tiende rapportage van de Nationaal Rapporteur
42

periode, slachtoffer is geweest van mensenhandel door de medeverdachte. De rechtbank neemt 
vervolgens de schulduitsluitingsgrond ‘psychische overmacht’ aan: de mensenhandel is welis-
waar bewezen, maar de verdachte wordt – vanwege haar slachtofferschap – ontslagen van alle 
rechtsvervolging.

Vanwege de zorgen over de positie van slachtoffers van mensenhandel die zich schuldig hebben ge-
maakt aan een strafbaar feit is op internationaal en Europees niveau het zogeheten non-punishment-
beginsel tot stand gekomen. Kort gezegd schrijft dat voor dat staten de mogelijkheid moeten creëren 
om slachtoffers niet te vervolgen of bestraffen voor strafbare feiten die zij in de mensenhandelsituatie 
hebben begaan. De implementatie van het beginsel had in Nederland betrekkelijk weinig omhanden, 
in de eerste plaats omdat het Nederlands strafrechtelijk systeem reeds is gebaseerd op het opportuni-
teitsbeginsel167 en bovendien de rechter straftoemetingsvrijheid toekomt. Dat het non-punishmentbe-
ginsel niet in de wet is opgenomen, maakt dat toepassing van het beginsel vooral afhankelijk is van het 
in acht nemen daarvan door de relevante strafrechtelijke actoren, de officier van justitie en de rechter, 
en de wijze waarop zij de aandacht en eventuele toepassing van het beginsel inpassen in het bestaande 
wettelijk kader. Teneinde toepassing van het beginsel in de vervolgingsfase te borgen, is het opgenomen 
in het OM-beleid. Zo staat in de OM-aanwijzing mensenhandel van het OM:

Slachtoffers van mensenhandel hebben recht op bescherming tegen vervolging en bestraffing 
wegens criminele activiteiten, tot het plegen waarvan zij zijn gedwongen of bewogen, als recht-
streeks gevolg van het feit dat zij slachtoffer zijn van mensenhandel. Dit recht op bescherming 
staat niet in de weg aan een vervolging of bestraffing voor misdrijven die zij vrijwillig hebben 
begaan of waaraan zij vrijwillig hebben deelgenomen.5 In de gevallen waarin het evident is dat 
slachtoffers gedwongen zijn tot het plegen van misdrijven kan worden gedacht aan bijvoorbeeld 
een sepot, het vorderen van schuldigverklaring zonder oplegging van straf (art. 9a Sr), of het 
toepassen van strafuitsluitingsgronden en/of strafvermindering.

Ook in de OM-aanwijzing gebruik sepotgronden wordt naar het non-punishmentbeginsel verwezen. De 
wijze waarop het beginsel daarin is geformuleerd, en het gebrek aan nadere toelichting daarbij, maakt 
het voor een buitenstaander moeilijk om te doorgronden wanneer precies ruimte is voor toepassing van 
het beginsel.168 Dat geldt ook voor het niveau van de rechtspraak; het beginsel wordt daarin niet op 
eenduidige wijze toegepast.169 Omdat het moeilijk voorspelbaar is wanneer het beginsel toepassing kan 
vinden, ontstaat ook strijd met één van de kerngedachten achter het beginsel, namelijk dat de weten-
schap van mogelijke straffeloosheid slachtoffers stimuleert om eerder uit hun mensenhandelsituatie te 
stappen, waarmee bovendien ook een chantagemiddel uit handen van mensenhandelaren wordt weg-
geslagen. Voor de toekomst is het belangrijk dat het non-punishmentbeginsel een stevigere plek krijgt 
in de strafrechtsketen. Meer duidelijkheid over de criteria die te gelden hebben bij het geven van toepas-
sing aan het beginsel is daarbij van belang, zowel op het niveau van het OM als de rechter.170

167 Op basis daarvan is het aan de officier van justitie gelaten om te beslissen of hij in voorkomende gevallen wel of niet 
tot vervolging overgaat. Vgl. 167 lid 2 jo. 242 lid 2 Sv. 

168 Esser & Dettmeijer-Vermeulen 2017b, p. 422-424.
169 Zie voor een overzicht van zaken waarin de rechter zich over het non-punishmentbeginsel heeft uitgelaten Esser & 

Dettmeijer-Vermeulen 2017b, p. 424-429.
170 Zie de voorstellen die daartoe zijn gedaan in Esser & Dettmeijer-Vermeulen 2017b, p. 430-434. 



Mensenhandel komt in vele vormen
43

Alleen aandacht voor het non-punishmentbeginsel in de strafrechtsketen is echter niet genoeg. Het is 
juist belangrijk dat ook organisaties buiten die keten in staat zijn het slachtofferschap van een dader te 
herkennen en de link met het non-punishmentbeginsel te leggen, al dan niet om de spelers in de straf-
rechtsketen daarover te informeren. In dit kader kan met name worden gedacht aan organisaties die 
vanuit hun taakstelling in aanraking komen met deze slachtoffers, zoals hulpverleningsinstanties; be-
langrijk is bijvoorbeeld dat de Raad voor de Kinderbescherming in het net al aangehaalde landelijke plan 
van aanpak over de criminele uitbuiting van kinderen specifiek voor het non-punishmentbeginsel aan-
dacht vraagt. Daarnaast kan ook worden gedacht aan reclasseringsinstanties of zelfs aan het Centraal 
Justitieel Incasso Bureau (CJIB) en het Parket Centrale Verwerking van het Openbaar Ministerie (CVOM).171

Geen aandacht voor het non-punishmentbeginsel bij CJIB en CVOM
In 2013 veroordeelde het Hof Arnhem-Leeuwarden twee verdachten voor het twee jaar lang uit-
buiten van een man die nauwelijks kon lezen en schrijven.172 Gedurende de mensenhandelperiode 
pakken de verdachten zijn auto af. Ook zetten zij twee andere auto’s op zijn naam. Daarmee 
worden meerdere verkeersovertredingen begaan, waarop aan duizenden euro’s aan boetes bij de 
man binnenkomt. In 2015 verklaart de Nationale Ombudsman een klacht die door de schoonzus 
van de man is ingediend tegen het CJIB en het CVOM gegrond. Bij die instanties had de schoonzus 
namelijk bij herhaling aangeklopt om aandacht voor het uitbuitingsverleden van de man te vra-
gen, maar zij kreeg daarop bij herhaling geen of geen passende reactie. De Nationale Ombudsman 
verwijst specifiek naar het non-punishmentbeginsel en noemt het zorgwekkend dat ‘[…] incasso 
bij het CJIB zo kon doordenderen, ondanks dat de schoonzus van verzoeker meermalen aan de 
noodrem heeft getrokken’. De zaak onderstreept hoe belangrijk het is dat kennis over het non-
punishmentbeginsel verder strekt dan de gebruikelijke actoren in de strafrechtsketen alleen.173

2.4 Mensenhandel met het oogmerk van orgaanverwijdering

Over de prevalentie van mensenhandel met het oogmerk van orgaanverwijdering is nog steeds weinig 
bekend, ook in Nederland. In 2015 werd één mogelijk slachtoffer van deze vorm van mensenhandel 
geregistreerd.174 Orgaanhandel – waarbij in ruil voor een orgaan aan de donor of een ander wordt be-
taald – is een te scheiden fenomeen, maar kan wel met mensenhandel samenhangen. Ook over dit 
verschijnsel bestaat weinig informatie. Wel wordt uit onderzoek duidelijk dat commerciële orgaando-
natie in Nederland voorkomt, maar de aard en omvang van dit verschijnsel zijn onduidelijk. Bovendien 
vinden op dit terrein weinig opsporingsactiviteiten plaats.175

Uit onderzoek van Erasmus MC blijkt dat Nederland te maken kan krijgen met orgaanhandel. In een 
onderzoek onder Nederlandse transplantatieprofessionals, dat is uitgevoerd door Erasmus MC, komt 
naar voren dat 46% van de respondenten tussen 2008 en 2013 patiënten hebben behandeld die naar het 

171 Vgl. bijv. over de rol van het non-punishmentbeginsel bij de reclassering Van Eijnden 2011, p. 354-362. 
172 Hof Arnhem-Leeuwarden 18 november 2013, ECLI:NL:GHARL:2013:8865. 
173 Nationale Ombudsman, rapportnummer 2015/158, raadpleegbaar via: https://www.nationaleombudsman.nl/system/

files/rapport/rapport-2015-158.pdf (laatst geraadpleegd 30 augustus 2017).
174 Nationaal Rapporteur 2017 (Slachtoffermonitor mensenhandel 2012-2016), p. 32.
175 De Jong 2014, De Jong 2017. De criminologe De Jong is op 20 oktober 2017 op het onderwerp mensenhandel met het 

oogmerk van orgaanverwijdering gepromoveerd aan de Universiteit Utrecht. 

https://www.nationaleombudsman.nl/system/files/rapport/rapport-2015-158.pdf
https://www.nationaleombudsman.nl/system/files/rapport/rapport-2015-158.pdf
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx


mensenhandel Tiende rapportage van de Nationaal Rapporteur
44

buitenland waren gereisd voor het ondergaan van een niertransplantatie. Honderd respondenten heb-
ben bovendien te maken gehad met patiënten die daarvoor naar een land buiten de Europese Unie zijn 
gereisd. 31% van deze groep geeft in het onderzoek aan zeker te weten dat de patiënten voor hun nier 
hebben betaald.176 Hoewel orgaanhandel en mensenhandel niet aan elkaar gelijk kunnen worden 
gesteld,177 bestaat ingeval van commerciële orgaanhandel wel een risico op mensenhandel. Daarop 
heeft de Nationaal Rapporteur reeds in een rapport uit 2012 gewezen.178

Bij het verbeteren van de informatiepositie over orgaanhandel, en het onderzoeken van mogelijke net-
werken die daarachter schuilgaan, spelen medische professionals een belangrijke rol. In het promotie-
onderzoek van Ambagtsheer uit 2017 blijkt dat Nederlandse transplantatieprofessionals een conflict van 
plichten ervaren indien zij ervan kennisnemen dat patiënten voor een nier hebben betaald. Zij beveelt 
dan ook aan een meldcode in te richten die het voor transplantatieprofessionals mogelijk maakt ano-
niem vermoedens van orgaanhandel te rapporteren bij politie en justitie, zonder af te doen aan de be-
scherming van de identiteit van de patiënt.179 De Nationaal Rapporteur heeft zich eerder achter dit voor-
stel geschaard.180

Aan orgaanhandel ligt het wereldwijde orgaandonorentekort ten grondslag. In Nederland vindt in dit 
kader al enige tijd discussie plaats over het opzetten van een actief donorregistratiesysteem (ADR), om 
het aantal orgaandonoren te laten stijgen. In 2016 heeft de Tweede Kamer ingestemd met een initiatief-
wetsvoorstel dat strekt tot invoering van het ADR.181 Een andere maatregel om het orgaandonorentekort 
aan te pakken, is het invoeren van een systeem waarin het mogelijk wordt orgaandonoren financieel te 
stimuleren, bijvoorbeeld via een (indirecte), eventueel levenslange, vrijstelling van ziektekostenpre-
mies. De Nationaal Rapporteur heeft eerder aangegeven het bezwaarlijk te vinden dat de politieke dis-
cussie daarover momenteel afwezig is.182

2.5 Mensenhandel in wet en rechtspraak

Zoals in de inleiding al is verwoord, kan mensenhandel vanuit verschillende perspectieven worden be-
keken. Eén daarvan is het strafrecht. Het gaat hier om een belangrijk perspectief, want met de strafrech-
telijke aanpak hangt niet alleen het opsporen, vervolgen en bestraffen van verdachten samen, maar óók 

176 Ambagtsheer 2017, p. 96.
177 Ambagtsheer 2017, p. 209.
178 Nationaal Rapporteur 2012 (Mensenhandel met het oogmerk van orgaanverwijdering en gedwongen commercieel 

draagmoederschap). 
179 Ambagtsheer 2017, p. 101-103, p. 207.
180 Nationaal Rapporteur, ‘Rapporteur bezorgd over onderzoek Erasmus MC: orgaanhandel moet hoger op politieke 

agenda’, 21 oktober 2014, raadpleegbaar via https://www.nationaalrapporteur.nl/actueel/2014/Rapporteurbezorgd-
overonderzoekErasmusMCorgaanhandelmoethogeroppolitiekeagenda.aspx (laatst geraadpleegd 11 oktober 2017). 

181 Momenteel ligt het initiatiefwetsvoorstel, dat is ingediend door Tweede Kamerlid Dijkstra (D66), voor in de Eerste 
Kamer. Naar verwachting vindt in de loop van 2018 de plenaire behandeling van dit wetsvoorstel plaats. Het onder-
liggende dossier is raadpleegbaar via https://www.eerstekamer.nl/wetsvoorstel/33506_initiatiefvoorstel_pia (laatst 
geraadpleegd 11 oktober 2017).

182 Nationaal Rapporteur, ‘Rapporteur bezorgd over onderzoek Erasmus MC: orgaanhandel moet hoger op politieke agen-
da’, 21 oktober 2014, raadpleegbaar via https://www.nationaalrapporteur.nl/actueel/2014/Rapporteurbezorgdoveron-
derzoekErasmusMCorgaanhandelmoethogeroppolitiekeagenda.aspx (laatst geraadpleegd 11 oktober 2017).

https://www.nationaalrapporteur.nl/Publicaties/Orgaanverwijdering-en-draagmoederschap/index.aspx
https://www.nationaalrapporteur.nl/Publicaties/Orgaanverwijdering-en-draagmoederschap/index.aspx
https://www.nationaalrapporteur.nl/actueel/2014/RapporteurbezorgdoveronderzoekErasmusMCorgaanhandelmoethogeroppolitiekeagenda.aspx
https://www.nationaalrapporteur.nl/actueel/2014/RapporteurbezorgdoveronderzoekErasmusMCorgaanhandelmoethogeroppolitiekeagenda.aspx
https://www.eerstekamer.nl/wetsvoorstel/33506_initiatiefvoorstel_pia
https://www.nationaalrapporteur.nl/actueel/2014/RapporteurbezorgdoveronderzoekErasmusMCorgaanhandelmoethogeroppolitiekeagenda.aspx
https://www.nationaalrapporteur.nl/actueel/2014/RapporteurbezorgdoveronderzoekErasmusMCorgaanhandelmoethogeroppolitiekeagenda.aspx


Mensenhandel komt in vele vormen
45

de bescherming van (mogelijke) slachtoffers.183 Het strafrecht wordt dan ook beschouwd als een nood-
zakelijk sluitstuk van de aanpak van mensenhandel.184

Mensenhandel is strafbaar gesteld in artikel 273f Wetboek van Strafrecht (hierna: Sr). Deze bepaling 
strekt onder meer ter uitvoering van een aantal internationale regelingen die onder andere verplichten 
tot het strafbaar stellen en bestrijden van iedere vorm van uitbuiting van personen, ongeacht de sector 
waarin dit gebeurt. Mensenhandel omvat volgens deze regelingen handelingen (zoals aanwerven, over-
brengen of huisvesten) die gepaard gaan met dwangmiddelen (bijvoorbeeld geweld of misbruik van een 
kwetsbare positie) en die gericht zijn op uitbuiting.185 Onder uitbuiting dient in ieder geval te worden 
verstaan: uitbuiting van prostitutie van anderen, andere vormen van seksuele uitbuiting, gedwongen 
arbeid of dienstverlening – waaronder bedelarij – slavernij en met slavernij vergelijkbare praktijken, 
dienstbaarheid, uitbuiting van strafbare activiteiten, en de verwijdering van organen.186 De in artikel 
273f Sr genoemde begrippen (ook wel bestanddelen genoemd) zijn grotendeels afkomstig uit deze in-
ternationale regelingen en dienen dan ook in het licht daarvan te worden uitgelegd. 187

Mede vanwege de internationaalrechtelijke achtergrond is artikel 273f Sr een uitgebreide en complexe 
strafbepaling, die ziet op uiteenlopende gedragingen die alle als mensenhandel zijn gekwalificeerd. 
Deze gedragingen zijn verdeeld over negen subleden, waarbij onderscheid bestaat tussen de fase waarin 
het mensenhandeltraject zich bevindt (rekruteren, tewerkstellen of voordeel trekken), de aard van de 
uitbuiting (bijvoorbeeld seksuele dienstverlening of arbeidsuitbuiting) en de minder- of meerderjarig-
heid van het slachtoffer. Verder is de opzet van artikel 273f Sr dusdanig dat minder vergaande gedragin-
gen die hebben bijgedragen aan de uitbuiting (zoals bijvoorbeeld het chauffeuren van slachtoffers of 
het boeken van vliegtickets en accommodatie voor hun komst en verblijf in Nederland enz.) onder de 
strafbaarstelling van dit artikel kunnen vallen.188 Dit brengt met zich dat ook achtergronddaders als 
volwaardig pleger van mensenhandel kunnen worden aangemerkt.189 Gelet op het vorenstaande is de 
reikwijdte van de delictsomschrijving van artikel 273f Sr ruim en kunnen ook gedragingen die op het 
eerste gezicht geen excessieve situatie in de arbeid- of dienstensfeer behelsen als mensenhandel worden 
gekwalificeerd. Dit heeft zijn weerslag gehad in de rechtspraak: artikel 273f is niet altijd op eenduidige 
wijze uitgelegd, met uiteenlopende uitspraken tot gevolg.190

Duidelijkheid over de precieze reikwijdte van artikel 273f Sr is belangrijk. In de eerste plaats omdat de 
strafrechtsketen uiteindelijk ‘om’ de delictsomschrijving heen is georganiseerd. Voor de opsporings-
ambtenaar bepaalt artikel 273f Sr wanneer gesproken kan worden van een verdenking. Voor het OM is 

183 Zo is het doen van aangifte of het anderszins medewerking verlenen aan het strafrechtelijk onderzoek vereist om in 
aanmerking te kunnen komen voor een tijdelijk verblijfsrecht. Zie daarover nader Rijken 2012.

184 Alink & Wiarda 2010, p. 177.
185 Zie art. 3 onder a van VN Palermo Protocol en art. 2 lid 1 van de Richlijn 2011/36/EU van het Europees Parlement en 

de Raad inzake de voorkoming en bestrijding van mensenhandel en de bescherming van slachtoffers daarvan, en ter 
vervanging van Kaderbesluit 2002/629/JBZ van de Raad, PbEU L 101 (hierna: EU-Richtlijn mensenhandel).

186 Zie art. 273f lid 2 Sr en ook art. 2 lid 3 van de EU-Richtlijn mensenhandel.
187 Daarnaast blijft ook de wetsgeschiedenis en jurisprudentie ter zake art. 250a (oud) Sr, de ‘voorganger’ van artikel 

273f Sr, van toepassing bij de interpretatie van art. 273f Sr.
188 Zonder dat sprake is van deelneming op grond van bijvoorbeeld medeplegen of medeplichtigheid.
189 Vgl. bijv. de delictsomschrijving in subonderdeel 6, waarin als mensenhandel is strafbaar gesteld het opzettelijk 

voordeel trekken uit iemands uitbuiting. Zie over dit subonderdeel uitgebreid Lindenberg 2014. 
190 Zie hierover Van den Brink 2013 en Esser & Dettmeijer-Vermeulen 2014; Esser & Dettmeijer-Vermeulen 2015.



mensenhandel Tiende rapportage van de Nationaal Rapporteur
46

het artikel het raamwerk vanwaaruit de beoordeling plaatsvindt of een zaak voor vervolging in aanmer-
king komt, of niet. En de rechter gebruikt het artikel uiteindelijk om te toetsen of de feiten in zijn zaak 
tot een bewezenverklaring kunnen leiden. Los van het belang van het wetsartikel voor eenieder die een 
rol speelt in de strafrechtsketen, kan uiteindelijk ook de bescherming van mogelijke slachtoffers daar-
van afhangen. Om bijvoorbeeld in aanmerking te kunnen komen voor een tijdelijke verblijfstitel, die-
nen mogelijke slachtoffers aangifte te doen ofwel anderszins medewerking te verlenen aan het straf-
rechtelijk onderzoek. Op de achtergrond zal artikel 273f Sr daarbij steeds een rol spelen.

2.5.1  Artikel 273f Sr in de rechtspraak (2013-2017)
De afgelopen jaren heeft de Hoge Raad de betekenis van enkele bestanddelen van de strafbepaling van na-
dere duiding voorzien, en daarmee ook de reikwijdte van de bepalingen in artikel 273f Sr verder afgebakend.

Sublid 1
Sublid 1 stelt een aantal activiteiten strafbaar (onder meer het werven, vervoeren en huisvesten van een 
persoon), die kunnen worden verricht door het bestaan of de gebruikmaking van een dwangmiddel 
(zoals bijvoorbeeld (bedreiging met) geweld, afpersing of misleiding) en die iemands uitbuiting be-
ogen. Omdat dit sublid betrekking heeft op de voorfase van het mensenhandeltraject (kort gezegd het 
onder dwang rekruteren van een persoon met het oogmerk van uitbuiting), hoeft voor een voltooid 
delict de daadwerkelijke uitbuiting nog niet te hebben plaatsgevonden.191

Sublid 1 begint met een opsomming van alle dwangmiddelen. Gelet op de internationale regelingen die 
aan artikel 273f Sr ten grondslag liggen, komt aan deze dwangmiddelen een ruime betekenis toe. Van 
belang is dat het dwangmiddel ertoe heeft geleid dat het slachtoffer in een uitbuitingssituatie terecht is 
gekomen of dat het slachtoffer wordt belet zich aan de uitbuitingssituatie te onttrekken. Met de term 
uitbuitingssituatie wordt bedoeld een situatie waarin iemand in een positie verkeert waarin hij of zij 
ontvankelijk, kwetsbaar, is voor uitbuiting.192 De omstandigheid dat het slachtoffer in de gelegenheid is 
geweest om zich aan de uitbuitingssituatie te onttrekken, hoeft niet aan een veroordeling voor mensen-
handel in de weg te staan.193 Ook is de instemming van het slachtoffer van mensenhandel met de be-
oogde of bestaande uitbuiting niet relevant, indien een dwangmiddel is gebruikt.194 Ten aanzien van de 
dwangmiddelen ‘misbruik van een kwetsbare positie’ en ‘misbruik van een uit feitelijke omstandighe-
den voortvloeiend overwicht’ is voorwaardelijk opzet voldoende. Dit betekent dat de verdachte zich 
bewust moet zijn geweest van de omstandigheden van het slachtoffer, waaruit de kwetsbare positie of 
het feitelijke overwicht is ontstaan.195 Niet is vereist dat de verdachte doelbewust misbruik heeft gemaakt 
van deze omstandigheden of dat hij heeft bijgedragen aan het ontstaan daarvan.196 Omstandigheden die 
kunnen duiden op een kwetsbare of afhankelijke positie zijn bijvoorbeeld: schulden (aangegaan om 
naar Nederland af te reizen), het niet hebben van een woon- of verblijfplaats, het niet spreken van de 
Nederlandse taal, het niet kunnen beschikken over een paspoort of het hebben van een verslaving.197

191 HR 27 oktober 2009, ECLI:NL:HR:2009:BI7099, r.o. 2.6.1. Expliciet herhaald in HR 6 december 2016, ECLI:NL:HR: 
2016:2771, r.o. 2.3.

192 Nationaal Rapporteur 2012 (Mensenhandel. Jurisprudentie mensenhandelzaken 2009-2012) p. 77.
193 HR 25 april 2015, ECLI:NL:HR:2015:1100.
194 Kamerstukken II 2003/04, 29291, 3, p. 19.
195 HR 27 oktober 2009, ECLI:NL:HR:2009:BI7099, NJ 2010/598, (m.nt. Y. Buruma).
196 HR 27 oktober 2009, ECLI:NL:HR:2009:BI7099, NJ 2010/598, (m.nt. Y. Buruma).
197 HR 6 december 2016, ECLI:NL:HR:2016:2771. Zie ook Kamerstukken II 1988/89, 21027, 5. 

https://www.nationaalrapporteur.nl/Publicaties/Jurisprudentie-Mensenhandel-2009-2012/index.aspx


Mensenhandel komt in vele vormen
47

De vraag of sprake is van handelen met het oogmerk van uitbuiting, is sterk verweven met de omstan-
digheden van het geval. In het Chinese horeca-arrest heeft de Hoge Raad overwogen dat daarbij onder 
meer betekenis toekomt aan de aard en duur van de tewerkstelling, de beperkingen die zij voor het 
slachtoffer meebrengt, en het economisch voordeel dat daarmee door de verdachte is behaald. Bij de 
weging van deze en andere relevante factoren dienen de in de Nederlandse samenleving geldende maat-
staven als referentiekader te worden gehanteerd.198 De uitkomst van deze weging is sterk afhankelijk van 
de aard van de tewerkstelling. Bij gedwongen tewerkstelling in de prostitutie – waarbij een inbreuk 
wordt gemaakt op de lichamelijke integriteit – zal al snel sprake zijn van uitbuiting, terwijl bij andere 
vormen van tewerkstelling meer gewicht wordt toegekend aan andere factoren, zoals de (slechte) ar-
beidsvoorwaarden en het financiële voordeel dat is behaald.199

Sublid 4
In sublid 4 is strafbaar gesteld het dwingen of bewegen van iemand tot het verrichten van arbeid of dien-
sten door middel van de in sublid 1 genoemde dwangmiddelen, dan wel het ondernemen van enige han-
deling waarvan de verdachte weet of redelijkerwijs vermoedt dat die ander zich daardoor beschikbaar zal 
stellen tot het verrichten van arbeid of diensten. Deze strafbepaling ziet op de vervolgfase van het men-
senhandeltraject, namelijk op de uitbuiting zelf.200 Het bestanddeel oogmerk van uitbuiting maakt dan 
ook geen onderdeel uit van de delictsomschrijving.201 Op grond van sublid 4 is niet alleen de uitbuiter zelf 
strafbaar (kort gezegd degene die dwangmiddelen inzet om een ander voor hem te laten werken), maar 
ook degene die misbruik maakt van een uitbuitingssituatie die hij zelf niet heeft gecreëerd.202 Van straf-
baarheid kan ook sprake zijn wanneer het slachtoffer zich alleen tot het verrichten van arbeid of diensten 
beschikbaar heeft gesteld. Daarom is niet vereist dat dat het slachtoffer daadwerkelijk heeft gewerkt.203

Het ontbreken van het bestandddeel oogmerk van uitbuiting in combinatie met de ruime betekenis van 
de in sublid 1 opgesomde dwangmiddelen, heeft geleid tot een breed bereik van de strafbepaling die in 
subonderdeel 4 is opgenomen, waardoor handelingen onder het begrip mensenhandel werden ge-
schaard die niet direct in lijn lijken te liggen met de ernst en aard van het misdrijf.204 De Hoge Raad heeft 
echter op 24 november 2015 een arrest gewezen waarmee de reikwijdte van sublid 4 wordt ingeperkt. In 
de onderliggende zaak stond een verdachte terecht die ervan werd beschuldigd een aantal meisjes te 
hebben bewogen tot het uitvoeren van een drugstransport door hen te misleiden en misbruik te maken 
van hun kwetsbare positie.205 De Hoge Raad oordeelde dat de overweging van het hof “dat het in het 
vierde onderdeel [van artikel 273f lid 1 Sr] omschreven feit alleen strafbaar is als het is begaan onder 
omstandigheden waarbij uitbuiting kan worden verondersteld” niet getuigt van een onjuiste rechtsop-

198 HR 27 oktober 2009, ECLI:NL:HR:2009:BI7099 NJ 2010/598, (m.nt. Y. Buruma). Herhaald in HR 24 november 2015, 
ECLI:NL:HR:2015:3309 en HR 5 april 2016, ECLI:NL:HR:2016:554, NJ 2016/315 (m.nt. P.H.P.H.M.C. van Kempen).

199 Esser & Dettmeijer-Vermeulen 2014.
200 Kamerstukken II 2003/04, 29291, 3, p. 18.
201 HR 20 december 2011, ECLI:NL:HR:2011:BR0448, r.o. 4.2.
202 Kamerstukken II 1988/89, 21027, 3.
203 HR 19 september 2006, ECLI:NL:HR:2006:AX9215, NJ 2006/525.
204 Voor een uitvoerige beschouwing hierover zie Esser & Dettmeijer-Vermeulen 2014, Lestrade & Rijken 2014, Esser & 

Dettmeijer-Vermeulen 2015.
205 Hof Den Haag 6 september 2013, ECLI:NL:GHDHA:2013:3398. Het Hof heeft de verdachte vrijgesproken van mensen-

handel en veroordeeld ter zake van het medeplegen van uitlokking van handelen in strijd met art. 3 onder A van de 
Opiumwet. De Hoge Raad heeft het arrest vernietigd en de zaak teruggewezen naar het hof. Of de zaak inmiddels 
opnieuw is berecht, is niet bekend. 



mensenhandel Tiende rapportage van de Nationaal Rapporteur
48

vatting.206 De Hoge Raad heeft deze overweging in een later arrest herhaald en bepaald dat uitbuiting 
moet worden aangemerkt als een impliciet bestanddeel van artikel 273f, eerste lid, sub 4 Sr.207 Voor wat 
betreft de betekenis van dit impliciete bestanddeel heeft de Hoge Raad aansluiting gezocht bij het Chi-
nese horeca-arrest: of sprake is van uitbuiting is daarmee (mede) afhankelijk van de aard en duur van de 
tewerkstelling, de beperkingen die deze voor het slachtoffer meebrengen en het economisch voordeel 
dat daarmee door de tewerksteller is behaald.208

Sublid 3
In sublid 3 is zakelijk weergegeven strafbaar gesteld het aanwerven, medenemen of ontvoeren van een 
persoon met het oogmerk om die persoon in een ander land ertoe te brengen zich beschikbaar te stellen 
tot het verrichten van seksuele diensten. Deze strafbaarstelling vloeit rechtstreeks voort uit een internati-
onaal verdrag.209 De strafbaarheid van deze gedraging hangt niet af van de aanwezigheid van dwang of 
ongeoorloofde beïnvloeding.210 De in sublid 1 opgesomde dwangmiddelen en ook het bestanddeel oog-
merk van uitibuiting maken dan ook geen onderdeel uit van de delictsomschrijving. Voor strafbaarheid is 
verder niet vereist dat daadwerkelijk seksuele diensten zijn verricht. En ook is het niet relevant of het slacht-
offer zelf het initiatief heeft genomen tot of heeft ingestemd met het verrichten van prostitutiewerkzaam-
heden.211 De bestanddelen aanwerven en medenemen moeten ruim worden uitgelegd: het gaat om het 
uitvoeren van praktische handelingen dan wel feitelijk gelegenheid bieden om de te prostitueren persoon 
in een ander land te krijgen. De reikwijdte van sublid 3 is dan ook ruim en voor een strafbaar handelen lijkt 
niet veel nodig te zijn.212 Zo kan het over de grens vervoeren van de te prostitueren persoon, zodat deze 
persoon in de prostitutie kan gaan werken, bijvoorbeeld al worden gekwalificeerd als mensenhandel.213

Het over de grens brengen van een prostituée
Zoals gezegd is aan het bewijs van de delictsomschrijving van sublid 3 soms snel voldaan. Zo is 
een verdachte veroordeeld voor het brengen van zijn vriendin vanuit Nederland naar een seks-
club in Duitsland.214 De vriendin werkte als prostituee in Nederland en ging naar de seksclub om 
inlichtingen in te winnen over het werken aldaar. Aan de verdachte is een geheel voorwaardelijke 
gevangenisstraf van twee maanden opgelegd. In een andere zaak is een verdachte veroordeeld 
voor het tweemaal brengen van de vrouw van de medeverdachte vanuit Duitsland naar een seks-
club in Nederland.215 De vrouw werkte al enige tijd vrijwillig in de seksclub. Ook deze verdachte 
is tot een geheel voorwaardelijke gevangenisstraf veroordeeld, te weten van zes maanden.

206 HR 24 november 2015, ECLI:NL:HR:2015:3309, r.o. 4.3.1. en 4.3.2.
207 HR 5 april 2016, ECLI:NL:HR:2016:554, r.o. 2.4.3. Deze zaak betreft een verdachte die ervan werd beschuldigd het 

slachtoffer te hebben gedwongen en/of bewogen tot het afsluiten van telefoonabonnementen en het vervolgens 
afgegeven van de verstrekte telefoons door misbruik te maken van uit feitelijke omstandigheden voortvloeiend 
overwicht dan wel de kwetsbare positie van het slachtoffer.

208 HR 27 oktober 2009, ECLI:NL:HR:2009:BI7099, NJ 2010/589. 
209 Namelijk het Internationaal Verdrag van Genève van 1933 nopens de bestrijding van de handel in meerderjagie 

vrouwen.
210 Kamerstukken II 1988/89, 21021, 3.
211 Kamerstukken II 2003/04, 29291, 3 en ook HR 10 september 2013, ECLI:NL:HR:2013:669.
212 Zie ook Beijer 2010.
213 Zie bijvoorbeeld Rechtbank Oost-Brabant 7 november 2013, ECLI:NL:RBOBR:2013:6186 en Hof Den Bosch 4 februari 

2016, ECLI:NL:GHSHE:2016:336.
214 Rb. Noord-Nederland 24 maart 2016, ECLI:RBNNE:2016:1848.
215 Rb. Groningen 14 oktober 2010, ECLI:NL:RBGRO:2010:BO0435.



Mensenhandel komt in vele vormen
49

Ook ten aanzien van sublid 3 heeft de Hoge Raad recentelijk een arrest gewezen waarmee de reikwijdte 
van sublid 3 wordt ingeperkt.216 In deze zaak gaat het om een verdachte die meerdere keren in opdracht 
van een medeverdachte vliegtickets had gekocht voor prostituees vanuit Hongarije naar Nederland en 
vice versa. De Hoge Raad overweegt onder verwijzing naar de wetsgeschiedenis, de kwalificatie ‘men-
senhandel’ en de strafbedreiging daarop dat “(..) gedragingen eerst dan als mensenhandel kunnen wor-
den bestraft indien uit de bewijsvoering volgt dat voldaan is aan voormelde voorwaarde dat zij zijn be-
gaan onder omstandigheden waarbij uitbuiting kan worden verondersteld. ‘Uitbuiting’ moet worden 
aangemerkt als een impliciet bestanddeel van art. 273f, eerste lid aanhef onder 3°, Sr.”217 De Hoge Raad 
verwijst vervolgens naar het arrest van 5 april 2016 ter zake van sublid 4. Het lijkt er dan ook op dat aan 
de hand van het criterium uit het Chinese horeca-arrest dient te worden beoordeeld of dit impliciete be-
standdeel is vervuld.

De overweging die aan het oordeel van de Hoge Raad ten grondslag ligt, wekt enige verbazing. Deze 
overweging is namelijk nagenoeg gelijk aan die in het hiervoor besproken arrest ten aanzien van sublid 
4, waarbij is verwezen naar dezelfde (algemene) onderdelen uit de wetsgeschiedenis. Beide subleden 
hebben echter een andere ratio en wetshistorische context. Anders dan bij sublid 4 ligt de kern van de 
gedraging die in sublid 3 strafbaar is gesteld, niet in de dwang waarmee iemand tot het verrichten van 
(seksuele) diensten is bewogen, maar in het over de grens brengen van een persoon teneinde deze tot 
prostitutie te brengen. De strafbaarstelling in sublid 3 wordt beschouwd als een aanvulling op de straf-
bare feiten in sublid 4.218 De op sublid 3 toegespitste wetsgeschiedenis biedt geen steun voor de stelling 
dat enige vorm van dwang of onvrijwilligheid een vereiste is voor strafbaarheid, wat met het impliciete 
bestanddeel wel lijkt te worden verondersteld,.219 Met het inlezen van een dergelijke voorwaarde in de 
delictsomschrijving lijkt voorbij te worden gegaan aan de wetshistorische context (en daarmee ook ver-
dragsrechtelijke grondslag) van sublid 3.

Uit de parlementaire geschiedenis volgt tot slot dat bij enkele herzieningen van de strafbepaling van 
mensenhandel (of vrouwenhandel) de wenselijkheid van het onder sublid 3 strafbaar gestelde meerma-
len aan de orde is gesteld. De wetgever heeft er toen steeds voor gekozen de strafbepaling te handha-
ven.220 Daartoe werd onder andere overwogen dat het artikellid een nuttig en aanvullend instrument 
bood in de bestrijding van mensenhandel, gericht op seksuele uitbuiting.221

Subleden 2, 5 en 8
De subleden 2, 5 en 8 vormen de specialis van de subleden 1, 4 en 6 voor minderjarige slachtoffers, waar-
bij moet worden opgemerkt dat sublid 5 niet ziet op uitbuiting buiten de seksindustrie. Deze bepalingen 
strekken tot de bescherming van kinderen tegen anderen, maar ook tegen zichzelf. Daarom ontbreekt 
de eis van het uitoefenen van dwang ook steeds in de strafbepaling. Daarnaast komt geen betekenis toe 
aan instemming van het slachtoffer met tewerksteling. De leeftijd van het slachtoffer is geobjectiveerd; 

216 HR 17 mei 2016, ECLI:NL:HR:2016:857, NJ 2016/314, m.nt. P.H.P.H.M.C. van Kempen.
217 Deze overweging is inmiddels door de Hoge Raad bevestigd. Vgl bijv. HR 16 mei 2017, ECLI:NL:HR:2017:884, NJ 2017, 

1193. 
218 Kamerstukken II 1998/99, 25437, 17.
219 Kamerstukken II 1998/99, 25437, 17 en Kamerstukken II 2003/04, 29291, 3, p. 9.
220 Kamerstukken II 1998/99, 25437, 17 en Kamerstukken II 2003/04, 29291, 3, p. 9. 
221 Kamerstukken II 2003/04, 29291, 3, p. 9. 



mensenhandel Tiende rapportage van de Nationaal Rapporteur
50

het doet niet ter zake of de verdachte bekend was met de leeftijd van het slachtoffer. Een beroep op 
verontschuldigbare dwaling daaromtrent zal niet snel slagen.222

Gelijk aan sublid 1 is oogmerk van uitbuiting een bestanddeel van de bepaling in sublid 2. Voor de bete-
kenis hiervan dient wederom aansluiting te worden gezocht bij het criterium uit het Chinese horeca-arrest. 
Omdat sublid 2 ziet op minderjarige slachtoffers kan de beoordeling van de omstandigheden van het 
geval en alle van belang zijnde factoren leiden tot een andere uitkomst dan in het geval het slachtoffer 
meerderjarig is.223 Dit houdt in dat ten aanzien van minderjarige slachtoffers het bestanddeel oogmerk 
van uitbuiting eerder zal zijn vervuld, dan bij meerderjarige slachtoffers.

Sublid 6, 7 en 9
De subleden 6, 7 en 9 zien kort gezegd op het voordeel trekken uit de uitbuiting van een ander. Ten 
aanzien van subleden 6 en 7 wordt vereist dat het (voorwaardelijk) opzet is gericht op het profijt trekken. 
Sublid 6 eist daarnaast dat het opzet van de verdachte ook (al dan niet in voorwaardelijke zin) is gericht 
op de uitbuiting van die ander.224

Overige uitspraken ter zake van artikel 273f Sr
Naast arresten die zien op een van de subgedragingen in artikel 273f Sr, zijn er ook een aantal interes-
sante uitspraken gewezen die betrekking hebben op artikel 273f Sr in zijn geheel. De eerste uitspraak ziet 
op de lezing van de tenlastelegging in mensenhandelzaken. In een zaak waarbij aan de verdachte onder 
hetzelfde feit meerdere subleden ten laste waren gelegd (voorafgegaan door dezelfde tijd en plaats en 
gevolgd door dezelfde feiten en omstandigheden), oordeelde het hof dat geen sprake was van een cu-
mulatieve tenlastelegging. Het hof oordeelde vervolgens dat het door de officier van justitie onbeperkt 
ingestelde hoger beroep niet partieel kon worden ingetrokken en dat de tenlastelegging in hoger be-
roep daarom in volle omvang diende te worden beoordeeld. Het Hof heeft de verdachte vervolgens 
vrijgesproken van een onderdeel van de tenlastelegging waarvoor hij in eerste aanleg was veroordeeld. 
De Hoge Raad heeft dit oordeel in stand gelaten.225

Een andere interessante uitspraak ziet op de toepassing van het non-punishmentbeginsel.226 Het betreft 
een zaak waarin de verdachte, zelf slachtoffer van seksuele uitbuiting, door haar mensenhandelaren en 
tevens medeverdachten zou zijn gedwongen tot het verrichten van uitbuitingshandelingen ten aanzien 
van andere vrouwen. Door de verdediging is onder meer gesteld dat dit ertoe zou moeten leiden dat aan 
de verdachte geen straf of maatregel zou worden opgelegd. Het Hof Amsterdam heeft vervolgens geoor-
deeld dat:

“(…) de considerans van de Richtlijn enige voorbeelden [geeft] van strafbare feiten die onder het 
non-punishment beginsel vallen, zoals het gebruik van valse documenten en overtredingen van 
de prostitutie- of immigratiewetgeving. Een limitatieve opsomming van strafbare feiten die on-
der de bescherming kunnen vallen, behelst de considerans echter niet. Het hof begrijpt uit de 

222 Nationaal Rapporteur 2012 (Mensenhandel. Jurisprudentie mensenhandelzaken 2009-2012), p. 51 en 52.
223 HR 24 november 2015, ECLI:HR:NL:2015:3309.
224 HR 8 september 2015, ECLI:NL:HR:2015:2467.
225 HR 8 november 2016, ECLI:NL:HR:2016:2526.
226 Voor een uitgebreide verhandeling daarover zie Esser & Dettmeijer-Vermeulen 2017b.

https://www.nationaalrapporteur.nl/Publicaties/Jurisprudentie-Mensenhandel-2009-2012/index.aspx


Mensenhandel komt in vele vormen
51

gegeven voorbeelden dat de opstellers van de Richtlijn strafbare feiten voor ogen hebben gehad 
die samenvallen, of zeer nauw samenhangen, met het brengen van een slachtoffer in een uitbui-
tingssituatie en met de werkzaamheden waartoe hij vervolgens is gedwongen. (…) Dat kan niet 
worden gezegd van deelneming door een slachtoffer aan de uitbuiting van andere slachtoffers. 
De dwang waarmee een slachtoffer in een uitbuitingssituatie wordt gebracht en gehouden, leidt 
er immers niet rechtstreeks toe dat hij ook zelf tot uitbuiting overgaat. Het is dan ook de vraag 
of, en zo ja op welke grond, in dergelijke gevallen kan worden aangenomen dat het slachtoffer 
tot het plegen van die feiten is gedwongen dan wel bewogen en derhalve of het non-punishment 
beginsel toepassing moet vinden. (…) Het hof is van oordeel dat dit het geval kan zijn indien die 
feiten het rechtstreeks gevolg zijn van de mensenhandelsituatie waarin het slachtoffer verkeerde. 
Of dat laatste het geval is hangt naar het oordeel van het hof af van de concrete omstandigheden 
van het geval, waaronder (doch niet uitsluitend) de (aard van de) door de mensenhandelaar aan-
gewende dwangmiddelen, de duur van de mensenhandelsituatie waarin het slachtoffer zich be-
vond, de mate van afhankelijkheid van het slachtoffer ten opzichte van de mensenhandelaar, de 
aard van de door het slachtoffer begane strafbare feiten en de rol en de eigen belangen daarbij 
en de (mate van) vrijwilligheid bij het plegen van die strafbare feiten.”227

EHRM
Mensenhandel is in strijd met de menselijke waardigheid en fundamentele vrijheden en onverenigbaar 
met de waarden zoals die zijn verankerd in, onder meer, het Europees Verdrag voor de Rechten van de 
Mens (EVRM). Dit vindt bevestiging in de jurisprudentie van het Europees Hof voor de Rechten van de 
Mens (EHRM). Het EHRM heeft mensenhandel onder het bereik van artikel 4 EVRM gebracht, welk arti-
kel een verbod op slavernij en dwangarbeid inhoudt. Op grond van dit artikel rust op de lidstaten de 
positieve verplichting om mensenhandel te bestrijden en daartoe een effectief beleid te voeren.228 Dat 
deze verplichting ver reikt, bleek onlangs nog in de zaak Chowdry t. Griekenland.229 In deze zaak waren de 
slachtoffers in Bangladesh aangeworven en tewerkgesteld als aardbeienplukkers op een Grieks eiland. 
Zij hadden geen verblijfsvergunning en waren onder erbarmelijke omstandigheden gehuisvest. Nadat 
zij hadden geprotesteerd omdat zij geen loon uitbetaald hadden gekregen, bedreigde de werkgever hen 
met de dood. Bij de daaropvolgende protestactie opende een van de bewakers het vuur op de slachtof-
fers en raakten dertig van hen gewond. Het Griekse hof sprak de werkgever en de bewaker vrij van men-
senhandel en veroordeelde hen beiden voor mishandeling tot een geldboete en een schadevergoeding 
van in totaal € 1.500,-. Het EHRM oordeelde dat deze strafrechtelijke afdoening niet kon worden be-
schouwd als een voldoende effectieve rechtsbescherming en bestrijding van mensenhandel en consta-
teerde dat artikel 4 lid 2 EVRM was geschonden.

2.5.2  Wetgeving ten aanzien van artikel 273f Sr na 2013
Aandacht voor mensenhandel en het belang van een effectieve bestrijding daarvan vertaalt zich ook in 
wet- en regelgeving. In 2013 is artikel 273f Sr tweemaal gewijzigd. De eerste wijziging betrof een verho-
ging van de strafmaat van zowel de gedragingen die staan genoemd in het eerste lid als van de strafver-

227 Hof Amsterdam 20 juli 2017, ECLI:NL:GHAMS:2017:2889.
228 EHRM 7 januari 2010, 2965/04 (Rantsev t. Cyprus en Rusland) en EHRM 21 januari 2016, 71545/12, EHRC 2016/112, m.nt. 

F.M. Hol (L.E. t. Griekenland).
229 EHRM 30 maart 2017, 21884/15, EHRC 2017/123, m.nt. B. Barentsen (Chowdry t. Griekenland).



mensenhandel Tiende rapportage van de Nationaal Rapporteur
52

zwarende omstandigheden.230 Alhoewel de wetgever in 2009 de strafmaxima nog had verhoogd, werd 
een verdere verhoging als gerechtvaardigd en verantwoord beschouwd. Daartoe werd overwogen dat 
mensenhandel een uitermate ernstig misdrijf betreft, waarbij veelal gedurende een langere periode een 
zeer ernstige inbreuk wordt gemaakt op de menselijke waardigheid en integriteit van slachtoffer.231

De tweede wijziging was de implementatie van de EU-Richtlijn mensenhandel.232 De EU-Richtlijn men-
senhandel beoogt een verbetering van de preventie en vervolging van mensenhandel, alsook van de 
bescherming van slachtoffers daarvan.233 In de richtlijn wordt een ruimer concept gehanteerd van wat 
onder mensenhandel moet worden verstaan: ook bedelarij, uitbuiting van criminele activeiten, illegale 
adoptie en gedwongen huwelijken kunnen onder mensenhandel worden geschaard.234 De kern van de 
richtlijn wordt onder meer gevormd door bepalingen van materieelstrafrechtelijke aard en heeft geleid 
tot een wijziging van artikel 273f Sr. Zo is de definitie van uitbuiting uitgebreid met dien verstande dat 
deze nu ook bedelarij en de uitbuiting van strafbare feiten omvat, zijn de strafverzwarende gronden 
aangepast, is de extraterritoriale rechtsmacht uitgebreid en is het begrip ‘kwetsbare positie’ nader om-
schreven.

2.6 Aanpalende fenomenen

Zoals hierboven al werd opgemerkt, hangen sommige fenomenen samen met mensenhandel. In de 
laatste jaren is in dit kader vooral aandacht voor de relatie tussen mensenhandel en migratie. Ook kan 
worden gedacht aan de verhouding tussen mensenhandel en kindhuwelijken. Naar beide verschijnselen 
en hun relatie met mensenhandel wordt hieronder nader ingegaan.

2.6.1  Mensenhandel en migratie
Sinds 2014 is zowel in Europa als Nederland een toename waar te nemen van het aantal vluchtelingen 
en migranten dat instroomt. Waar in 2014 in Nederland bijna 22.000 eerste asielaanvragen werden ge-
daan, verdubbelde dit in 2015 naar ruim 43.000.235 In 2016 betroffen dit iets meer dan 18.000 eerste 
asielaanvragen, maar kwamen ook nog eens bijna 12.000 nareizigers naar Nederland.236 In de eerste 
zeven maanden van 2017 lijkt het aantal eerste asielaanvragen in Nederland iets af te nemen met ruim 
8.000 eerste asielaanvragen, maar stijgt het aantal nareizigers juist. Halvewege 2017 zijn dit er 10.000.237 

230 Wet 28 februari 2013 inzake partiële wijziging van het Wetboek van Strafrecht en enkele andere wetten in verband 
met de aanpassing van het materieel strafrecht aan recente ontwikkelingen, Stb. 2013, 84. De nieuwe strafmaxima 
voor feiten gepleegd na 1 april 2013.

231 Kamerstukken II 2011/12, 33185, nr. 3.
232 Voluit: Richtlijn 2011/36/EU van het Europees Parlement en de Raad inzake de voorkoming en bestrijding van men-

senhandel en de bescherming van slachtoffers daarvan, en ter vervanging van Kaderbesluit 2002/629/JBZ van de 
Raad (PbEU L 101). Deze richtlijn is geïmplementeerd bij Wet van 6 november 2013 tot implementatie van de richtlijn 
2011/36/EU van het Europees Parlement en de Raad inzake de voorkoming en bestrijding van mensenhandel en de 
bescherming van slachtoffers daarvan, en ter vervanging van Kaderbesluit 2002/629/JBZ van de Raad (PbEU L 101), 
Stb. 2013, 444, welke wet op 15 november 2013 inwerking is getreden (Stb. 445).

233 Onder 7 van de preambule van de EU-Richtlijn mensenhandel.
234 Onder 11 van de preambule van de EU-Richtlijn mensenhandel.
235 IND 2015.
236 IND 2016.
237 IND 2017.



Mensenhandel komt in vele vormen
53

Het merendeel van de asielaanvragen werd ingediend door Syriërs. Asielzoekers uit Eritrea, Irak en Af-
ghanistan kwamen ook relatief vaak naar Nederland.

Wanneer wordt gekeken naar het aantal asielaanvragen van alleenstaande minderjarige vreemdelingen 
(AMV’s), is vergeleken met 2014 ook een stijging te zien. In 2014 kwamen 962 AMV’s naar Nederland. Dit 
aantal steeg in 2015 naar 3.859 en bleef in 2016 met 1.707 nog steeds bijna twee keer zo hoog als in 2014. 
AMV’s kwamen voornamelijk uit landen als Syrië, Eritrea en Afghanistan.

Uit een veelvoud aan (internationale) onderzoeken blijkt dat vluchtelingen en migranten kwetsbaar zijn 
voor mensenhandel. Uit een rapport van het IOM blijkt bijvoorbeeld dat bij 76% van de ondervraagde 
migranten en vluchtelingen die in 2016 per boot Italië hebben bereikt, één of meerdere indicatoren van 
mensenhandel zijn vastgesteld.238 In een herhaal-onderzoek uit 2017 betrof dit zelfs 79% van de onder-
vraagden.239 Ook UNODC concludeert in haar Global Report on Trafficking in Persons dat een verband 
bestaat tussen het aantal migranten met eenzelfde nationaliteit dat naar een land afreist en het aantal 
slachtoffers van mensenhandel met die nationaliteit die in dat land worden geïndentificeerd.240 De Eu-
ropese Commissie stelt dat de huidige toestroom van migranten en vluchtelingen heeft geleid tot men-
senhandelnetwerken die zich richten op de meest kwetsbaren onder de vluchtelingen.241 Dat mensen-
handel steeds meer lijkt voor te komen onder migranten en vluchtelingen, volgt ook uit een rapport van 
Europol uit 2016, waaruit blijkt dat 20% van de smokkelaars zich óók bezig houdt met mensenhandel.242

Verwevenheid tussen mensenhandel en mensensmokkel
Tussen de delicten mensensmokkel en mensenhandel bestaat een duidelijk juridisch-systema-
tisch verschil, maar in de praktijk blijkt deze scheiding vaak weerbarstig. Migranten kunnen veel-
al geen beroep doen op reguliere infrastructurele verbindingen en zijn in de praktijk daarom 
meestal aangewezen op personen die de reis voor hen faciliteren. Hieraan wordt veel geld ver-
diend. De aard van de relatie tussen mensensmokkelaar en migrant kan variëren van een louter 
faciliterende relatie aan de ene kant van het spectrum tot een dwingende relatie aan de andere 
kant daarvan. De afhankelijke situatie waarin een migrant zich bevindt is daarin een constante.

Deze afhankelijkheid moet worden gezien als de basis van de kwetsbaarheid van gesmokkelde 
migranten voor mensenhandel. Van hun situatie kan immers misbruik worden gemaakt, waar-
door zij in een uitbuitingssituatie terecht kunnen komen. Zo kan een mensensmokkelaar zelf tot 
het uitbuiten van migranten overgaan, bijvoorbeeld door deze te dwingen geld te verdienen met 
(seksuele) diensten teneinde de tocht te kunnen betalen. Ook kan het voorkomen dat mensen-
smokkelaars migranten naar een mensenhandelaar brengen die de migranten vervolgens uitbuit.

238 IOM 2016. In deze studie werden 3.002 migranten en vluchtelingen geïnterviewd die in 2016 in Italië waren gearri-
veerd. De groep jonge mannelijke respondenten was oververtegenwoordigd binnen dit onderzoek. Vrouwen en 
kinderen waren ondervertegenwoordigd in deze studie. Daarnaast werd de onderzoeksgroep niet at random geselec-
teerd, hetgeen tot selection bias kan hebben geleid. Via een survey werd bij 76% van hen minimaal één indicator 
mensenhandel geconstateerd. Bij 47% waren dit twee of meerdere indicatoren.

239 IOM 2017. Voor dit onderzoek werden 2.769 migranten en vluchtelingen geïnterviewd die in 2017 in Italië waren 
gearriveerd.

240 UNODC 2016, p. 58.
241 Europese Commissie 2016, p. 9.
242 Europol 2016, p. 11.



mensenhandel Tiende rapportage van de Nationaal Rapporteur
54

Vanwege de verwevenheid die kan bestaan tussen de twee delicten mensensmokkel en mensen-
handel, is het van belang telkens beducht te zijn op signalen van mensenhandel bij een ver-
hoogde migranten instroom. De Nationaal Rapporteur heeft de minister van VenJ dan ook meer-
dere malen aanbevolen maatregelen te treffen waardoor het herkennen van signalen van 
mensenhandel binnen de migratie- en vluchtelingenstroom beter kan worden gewaarborgd.243

Een aantal groepen binnen de migranten- en vluchtelingenstroom die naar Europa en Nederland afrei-
zen, lijken extra kwetsbaar te zijn voor mensenhandel. Zo uiten onder meer de Europese Commissie en 
IOM hun zorgen over Nigeriaanse vrouwen en meisjes die naar Europa afreizen.244 Volgens laatstge-
noemde organisatie zou van de 11.000 Nigeriaanse vrouwen en meisjes die in 2016 naar Italië zijn afge-
reisd ongeveer 80% in de prostitutie worden uitgebuit, een verdubbeling ten opzichte van 2015.245

Ook bestaan grote zorgen over het aantal AMV’s dat naar Europa afreist. In 2015 kwamen bijna honderd-
duizend AMV’s naar Europa. Hoewel dit in 2016 daalde naar ruim 63.000 AMV’s, is dit nog altijd vijf keer 
hoger dan het gemiddelde aantal AMV’s dat in de periode 2008-2013 jaarlijks naar Europa afreisde. De 
meeste van hen zijn afkomstig uit Afghanistan, Syrië, Eritrea en Irak.246

Uit verscheidende onderzoeken blijkt dat AMV’s die naar Europa reizen onderweg veelvuldig slachtoffer 
worden van (seksueel) geweld en uitbuiting.247 In een onderzoek van IOM en Unicef uit 2017 werden 
11.000 minderjarigen en jongeren ondervraagd over hun ervaringen gedurende de reis. Hieruit kwam 
naar voren dat het merendeel van de meisjes een vorm van seksueel misbruik en/of uitbuiting had 
meegemaakt. 86% van de jongens had te maken gehad met gedwongen arbeid.248 Eenmaal in Europa 
verdwijnen AMV’s in veel landen na registratie uit het zicht van de autoriteiten. Zo waren in Duitsland 
meer dan negenduizend AMV’s verdwenen in 2015. Bijna negenhonderd van hen waren onder de dertien 
jaar.249 In Italië zijn ruim zesduizend AMV’s aan het zicht van de autoriteiten onttrokken, waarvan de 
meeste de Eritrese nationaliteit hadden.250 In Frankrijk251, Groot-Brittannië252 en Zweden253 is sprake van 

243 Nationaal Rapporteur 2016 (Monitor Mensenhandel. Cijfers mogelijke slachtoffers 2011-2015), aanbeveling 3. 
244 Europese Commissie 2016, p. 9.
245 The Guardian, 12 januari 2017, ‘Number of Nigerian women trafficked to Italy for seks almost doubled in 2016’, https://

www.theguardian.com/global-development/2017/jan/12/nigerian-women-trafficked-to-italy-for-sex-doubled-2016 
(laatst geraadpleegd 25 augustus 2017).

246 Eurostat, 11 mei 2017, http://ec.europa.eu/eurostat/documents/2995521/8016696/3-11052017-AP-EN.pdf/30ca2206-
0db9-4076-a681-e069a4bc5290 (laatst geraadpleegd op 26 augustus 2017).

247 Zie bijvoorbeeld Digidiki & Bhabha 2017; Save the Children 2016; Unicef 2016; Unicef 2017.
248 IOM & Unicef 2017, p. 21.
249 Neue Osnabrücker Zeitung, 28 augustus 2016, ‘Rund 9000 Flüchtlingskinder vermisst – Zahl fast verdoppel’, https://

www.noz.de/deutschland-welt/politik/artikel/765913/rund-9000-fluechtlingskinder-vermisst-zahl-fast-verdoppelt 
(laatst geraadpleegd 26 augustus 2017). 

250 Save the Children 2016, p. 6. 
251 The Independent, 2 april 2016, ‘Calais ‘Jungle’: 129 unaccompanied children missing since refugee camp demolition’, 

http://www.independent.co.uk/news/world/europe/calais-jungle-unaccompanied-children-refugee-camp-demolition- 
minors-a6965216.html (laatst geraadpleegd 25 augustus 2017). 

252 The Independent, 17 april 2016, ‘239 unaccompanied refugee children disappeared from UK care in 2015’, http://www.
independent.co.uk/news/uk/home-news/unaccompanied-refugee-children-disappear-uk-care-a6988336.html 
(laatst geraadpleegd 25 augustus 2017). 

253 The Local, 19 mei 2016, ‘Hundreds of refugee children have gone missing in Sweden’, https://www.thelocal.se/20160519/
hundreds-of-young-refugees-go-missing-in-sweden (laatst geraadpleegd 31 augustus 2017). 

https://www.nationaalrapporteur.nl/Publicaties/Monitor-mensenhandel-vervolging-berechting2015/index.aspx
http://ec.europa.eu/eurostat/documents/2995521/8016696/3-11052017-AP-EN.pdf/30ca2206-0db9-4076-a681-e069a4bc5290
http://ec.europa.eu/eurostat/documents/2995521/8016696/3-11052017-AP-EN.pdf/30ca2206-0db9-4076-a681-e069a4bc5290
http://www.independent.co.uk/news/world/europe/calais-jungle-unaccompanied-children-refugee-camp-demolition-minors-a6965216.html
http://www.independent.co.uk/news/world/europe/calais-jungle-unaccompanied-children-refugee-camp-demolition-minors-a6965216.html
http://www.independent.co.uk/news/uk/home-news/unaccompanied-refugee-children-disappear-uk-care-a6988336.html
http://www.independent.co.uk/news/uk/home-news/unaccompanied-refugee-children-disappear-uk-care-a6988336.html
https://www.thelocal.se/20160519/hundreds-of-young-refugees-go-missing-in-sweden
https://www.thelocal.se/20160519/hundreds-of-young-refugees-go-missing-in-sweden
https://www.noz.de/deutschland-welt/politik/artikel/765913/rund-9000-fluechtlingskinder-vermisst-zahl-fast-verdoppelt
https://www.noz.de/deutschland-welt/politik/artikel/765913/rund-9000-fluechtlingskinder-vermisst-zahl-fast-verdoppelt
https://www.theguardian.com/global-development/2017/jan/12/nigerian-women-trafficked-to-italy-for-sex-doubled-2016
https://www.theguardian.com/global-development/2017/jan/12/nigerian-women-trafficked-to-italy-for-sex-doubled-2016


Mensenhandel komt in vele vormen
55

eenzelfde situatie. Er bestaan dan ook grote zorgen dat (een deel van) deze kinderen slachtoffer wordt 
van mensenhandel.

Ook in Nederland bestaan zorgen over de kwetsbaarheid van asielzoekers voor mensenhandel.254 Zo gaf 
de Nationale Politie in 2016 aan dat concrete aanwijzingen bestonden dat mensenhandelaren rond 
asielzoekerscentra actief waren. Zij zouden jonge vrouwen rekruteren en aanzetten tot prostitutie. Dit 
beeld werd tevens bevestigd door het Centraal Orgaan opvang Asielzoekers (COA).255

Diverse Nederlandse instanties hebben hun zorgen geuit over de wijze waarop de Nederlandse overheid 
de aanpak van mensenhandel binnen de migratie- en vluchtelingenstroom heeft vormgegeven.256 Zo 
stelde de Inspectie VenJ vast dat zachte signalen van mensenhandel, die niet direct tot opsporing leiden, 
slechts in beperkte mate tussen de instanties in de vreemdelingenketen uitgewisseld werden.257 In een 
eerder rapport van de Inspectie werd al geconcludeerd dat de doelstelling om signalen over mensenhan-
del te verzamelen slechts beperkt werd gerealiseerd.258 Onderzoek van de European Police Union (EPU) 
toonde aan dat de politiediensten in Nederland, Duitsland en de Balkan-landen aangaven onderbezet 
en onvoldoende uitgerust te zijn om de grote migratie- en vluchtelingenstromen zorgvuldig te screenen 
en verwerken.259 Ook zou de prioriteit om mensensmokkel op te sporen ten koste zijn gegaan van de 
aanpak mensenhandel. Zo gaf de minister van VenJ aan dat de ‘keuze om met prioriteit in te zetten op 
de aanpak van mensensmokkel […] directe – en reeds voorziene – gevolgen voor de aanpak van mensen-
handel [heeft] gehad.’260 Uiteindelijk was dit één van de redenen voor de forse daling van het aantal 
geregistreerde slachtoffers van mensenhandel sinds 2014.261

Ook verschenen kritische rapporten rondom de opvang van AMV’s. Zo beoordeelde de inspecties Jeugd-
zorg en VenJ de kwaliteit van de Beschermde Opvang (BO) voor (mogelijke) slachtoffers van mensenhan-
del als onvoldoende.262 Op basis van het inspectierapport werden verbetermaatregelen aangekon-

254 Zie bijvoorbeeld de Brief van het Strategisch Overleg Mensenhandel (SOM) d.d. 6 april 2017 gericht aan informateur 
Schippers, http://mensenhandel.nl/files/box/06042017_brief_SOM_website_versie_t.a.v._drs._E.I._Schippers.pdf 
(laatst geraadpleegd 28 augustus 2017), Nationaal Rapporteur 2016 (Monitor Mensenhandel. Cijfers mogelijke slacht-
offers 2011-2015).

255 De Volkskrant, 16 januari 2016, ‘Mensenhandelaren actief rond asielzoekerscentra’, https://www.volkskrant.nl/binnen-
land/mensenhandelaren-actief-rond-asielzoekerscentra~a4225489/ (laatst geraadpleegd 25 augustus).

256 Zie bijvoorbeeld: DFC/ECPACT, Unicef en CKM 7 december 2017, ‘Oproep voor een betere bescherming van buiten-
landse minderjarige slachtoffers mensenhandel’, https://www.mensenhandelweb.nl/system/files/documents/07%20
dec%202016/Rijksbrede%20aanpak%2010%20punten%20strategie.pdf (laatst geraadpleegd 25 augustus 2017); Brief 
Strategisch Overleg Mensenhandel (SOM) d.d. 6 april 2017 gericht aan Informateur Schippers, http://mensenhandel.nl/
files/box/06042017_brief_SOM_website_versie_t.a.v._drs._E.I._Schippers.pdf (laatst geraadpleegd 28 augustus 2017); 
Brief Nationaal Rapporteur 13 februari 2017 voorafgaand aan het Algemeen Overleg Mensenhandel, https://www. 
nationaalrapporteur.nl/binaries/10008%20100217%20brief%20Voorzitter%20Tweede%20Kamer%20inzake%20AO%20
mensenhandel_tcm23-272691.pdf (laatst geraadpleegd op 25 augustus 2017).

257 Inspectie VenJ 2017, p.5. 
258 Inspectie VenJ 2016. 
259 Dit kwam naar voren uit een peiling die de EPU hield onder 800 agenten uit onder meer Nederland, Duitsland, 

Spanje, Kroatië en Servië. EPU, ‘Shortcomings in European admission for refugees’, www.europeanpoliceunion.eu/ 
(laatst geraadpleegd op 30 augustus 2017). 

260 Kamerstukken II 2016/2017, 28638, 150. 
261 Nationaal Rapporteur 2016 (Monitor Mensenhandel. Cijfers mogelijke slachtoffers 2011-2015).
262 Inspectie Jeugdzorg 2016 & Inspectie VenJ 2016. 

http://mensenhandel.nl/files/box/06042017_brief_SOM_website_versie_t.a.v._drs._E.I._Schippers.pdf
https://www.nationaalrapporteur.nl/Publicaties/Monitor-mensenhandel-vervolging-berechting2015/index.aspx
https://www.nationaalrapporteur.nl/Publicaties/Monitor-mensenhandel-vervolging-berechting2015/index.aspx
https://www.volkskrant.nl/binnenland/mensenhandelaren-actief-rond-asielzoekerscentra~a4225489/
https://www.volkskrant.nl/binnenland/mensenhandelaren-actief-rond-asielzoekerscentra~a4225489/
https://www.mensenhandelweb.nl/system/files/documents/07%20dec%202016/Rijksbrede%20aanpak%2010%20punten%20strategie.pdf
https://www.mensenhandelweb.nl/system/files/documents/07%20dec%202016/Rijksbrede%20aanpak%2010%20punten%20strategie.pdf
http://mensenhandel.nl/files/box/06042017_brief_SOM_website_versie_t.a.v._drs._E.I._Schippers.pdf
http://mensenhandel.nl/files/box/06042017_brief_SOM_website_versie_t.a.v._drs._E.I._Schippers.pdf
https://www.nationaalrapporteur.nl/binaries/10008%20100217%20brief%20Voorzitter%20Tweede%20Kamer%20inzake%20AO%20mensenhandel_tcm23-272691.pdf
https://www.nationaalrapporteur.nl/binaries/10008%20100217%20brief%20Voorzitter%20Tweede%20Kamer%20inzake%20AO%20mensenhandel_tcm23-272691.pdf
https://www.nationaalrapporteur.nl/binaries/10008%20100217%20brief%20Voorzitter%20Tweede%20Kamer%20inzake%20AO%20mensenhandel_tcm23-272691.pdf
http://www.europeanpoliceunion.eu/
https://www.nationaalrapporteur.nl/Publicaties/Monitor-mensenhandel-vervolging-berechting2015/index.aspx


mensenhandel Tiende rapportage van de Nationaal Rapporteur
56

digd.263 In de hertoets die in december 2016 werd uitgevoerd waren veel verbeteringen doorgevoerd. Wel 
werd aangegeven dat nog niet geheel volgens de professionale standaarden gewerkt wordt en bestaat 
nog geen vastgestelde visie of beleid over het toepassen van vrijheidsbeperkende maatregelen.264

Daarnaast steeg het aantal AMV’s dat uit de BO verdween sinds 2013 elk jaar. Waar dit in 2013 nog slechts 
één minderjarige betrof, verdwenen in 2016 dertig van de zestig kinderen die in de BO werden opgevan-
gen.265 Dit betroffen voornamelijk Vietnamese jongeren.266 Van deze groep is bekend dat zij in het Ver-
enigd Koninkrijk op grote schaal worden uitgebuit in de prostitutie en de hennepteelt.267 De inspecties 
Jeugdzorg en VenJ gaven dan ook aan dat het hen zorgen baart dat niet voorkomen kan worden dat 
jongeren verdwijnen uit de BO, terwijl deze juist is bedoeld om kwetsbaren te beschermen tegen men-
senhandel en mensensmokkel.268

Ook het aantal AMV’s dat vanuit een reguliere vreemdelingenopvang met onbekende bestemming 
(MOB) vertrok, is in de afgelopen drie jaar gestegen, van 100 verdwenen kinderen in 2014 naar 260 kin-
deren in 2016.269 In het Jaarbericht Kinderrechten 2017 uitten Unicef en DFC hun zorgen over deze ont-
wikkeling en roepen zij de Nederlandse regering op tot het onderzoeken van deze verdwijningen, iets 
dat tot op heden onvoldoende gebeurt.270 Eerder deden Unicef, DFC-ECPAT en CKM al een oproep aan 
de minister van VenJ om te komen tot een Rijksbrede Aanpak voor een betere bescherming van buiten-
landse minderjarige slachtoffers van mensenhandel, waarin ook hun zorgen werden geuit over het aan-
tal verdwijningen van AMV’s. Vijftig organisaties en personen ondertekende deze oproep.271 De Natio-
naal Rapporteur deelt de zorgen over het aantal verdwijningen van AMV’s en acht het van belang dat hier 
onderzoek naar wordt gedaan.

Daarnaast zijn sinds het uitkomen van de Negende rapportage mensenhandel diverse voorstellen ge-
daan te komen tot een geïntegreerde kindvriendelijke verblijfsregeling voor minderjarige slachtoffers 
van mensenhandel.272 Uit onderzoek van de Nationaal Rapporteur komt naar voren dat AMV’s nu vaak 
niet goed weten welk deel van hun verhaal zij in welke procedure worden geacht te vertellen. Daarnaast 
moeten zij vaak vaak delen van hun verhaal meerdere keren aan verschillende instanties vertellen. Dit 
brengt onzekerheid en stress met zich. Tevens leidt dit ertoe dat opsporingsinformatie onvoldoende bij 
de politie terecht komt. De Nationaal Rapporteur pleit daarom voor een geïntegreerde verblijfsregeling 

263 Kamerstukken II 2016/17, 27062, 103. 
264 Inspectie Jeugdzorg & Inspectie VenJ 2017.
265 Unicef & DFC 2017, p.30. 
266 Kamerstukken II 2015/16, 27062, 99.
267 National Crime Agency 2017, http://www.nationalcrimeagency.gov.uk/publications/national-referral-mechanism-

statistics/2016-nrm-statistics/788-national-referral-mechanism-statistics-end-of-year-summary-2016/file (laatst ge-
raadpleegd op 20 augustus 2017).

268 Inspectie Jeugdzorg & Inspectie VenJ 2017, p.30.
269 In 2014 verdwenen hier bovenop nog 10 kinderen uit de BO. In 2016 waren dit er nog eens 30. Unicef & DFC 2017, p. 28.
270 Unicef & DFC 2017, p. 30.
271 DFC/ECPAT, Unicef en CKM 7 december 2017, ‘Oproep voor een betere bsecherming van buitenlandse minderjarige 

slachtoffers mensenhandel’, https://www.mensenhandelweb.nl/system/files/documents/07%20dec%202016/Rijks-
brede%20aanpak%2010%20punten%20strategie.pdf (laatst geraadpleegd 25 augustus 2017). 

272 Nationaal Rapporteur 2015. (Naar een kindgericht beschermingssysteem voor alleenstaande minderjarige vreemde-
lingen); Unicef en DFC-ECPAT 2013. 

http://www.nationalcrimeagency.gov.uk/publications/national-referral-mechanism-statistics/2016-nrm-statistics/788-national-referral-mechanism-statistics-end-of-year-summary-2016/file
http://www.nationalcrimeagency.gov.uk/publications/national-referral-mechanism-statistics/2016-nrm-statistics/788-national-referral-mechanism-statistics-end-of-year-summary-2016/file
https://www.mensenhandelweb.nl/system/files/documents/07%20dec%202016/Rijksbrede%20aanpak%2010%20punten%20strategie.pdf
https://www.mensenhandelweb.nl/system/files/documents/07%20dec%202016/Rijksbrede%20aanpak%2010%20punten%20strategie.pdf
https://www.nationaalrapporteur.nl/Publicaties/Mensenhandel-AMVs/index.aspx
https://www.nationaalrapporteur.nl/Publicaties/Mensenhandel-AMVs/index.aspx


Mensenhandel komt in vele vormen
57

waarin het verhaal van de jongere centraal staat.273 De staatssecretaris van VenJ heeft echter aangegeven 
onvoldoende meerwaarde te zien in zo een regeling.274 Sinds 2014 hebben jaarlijks slechts tien kinderen 
gebruik gemaakt van de B8/3 regeling, terwijl in dezelfde periode gemiddeld tachtig AMV’s per jaar 
werden opgevangen als mogelijk slachtoffer mensenhandel binnen de BO.275 Een verklaring hiervoor is 
dat de verblijfsregeling mensenhandel kinderen te veel onzekerheid geeft en te weinig bescherming 
biedt met het gevolg dat de meeste kinderen asiel aanvragen: een procedure die niet specifiek is inge-
richt voor slachtoffers van mensenhandel en waarin mensenhandel ook niet centraal staat. In het licht 
van deze informatie wordt de staatssecretaris van VenJ dan ook aanbevolen zijn beslissing rondom de 
geïntegreerde verblijfsregeling te herzien.

De afgelopen jaren is met name gekeken naar de rol van de vreemdelingenketen in de signalering en 
aanpak van mensenhandel binnen de asielstroom, wat verklaarbaar is gezien de hoge instroom en uit-
dagingen die dat met zich bracht. Vanwege de afname van het aantal eerste asielaanvragen in 2017 zullen 
voor het einde van het jaar 45 van de 106 opvanglocaties sluiten. Van achttien locaties zal bovendien de 
opvangcapaciteit worden teruggebracht.276 Veel van de asielzoekers die in het piekjaar 2015 Nederland 
zijn ingereisd, zijn dan ook inmiddels doorgestroomd naar gemeenten. Onder deze groep bevinden zich 
ook kwetsbare personen, omdat zij bijvoorbeeld nog onbekend zijn met de Nederlandse taal of wet- en 
regelgeving, of omdat zij getraumatiseerd zijn door hetgeen hen in hun thuisland of onderweg naar 
Nederland is overkomen.

Eritrese asielzoekers
Hoewel kwetsbare personen zich kunnen bevinden onder alle migrantengroepen die Nederland 
in afgelopen jaren zijn ingereisd, bestaan met met name zorgen over mensenhandel binnen de 
Eritrese gemeenschap. Al gedurende de reis naar Nederland hebben zij veelvuldig te maken met 
(seksueel) geweld en uitbuiting.277 Onderzoek van Pharos laat zien dat veel zorgen bestaan over 
de psychosociale klachten van Eritrese asielzoekers, als gevolg van onder meer (seksueel) geweld, 
sociaal isolement en opgebouwde schulden.278 Ook zijn er meerdere signalen dat Eritrese meisjes 
en jonge vrouwen in Nederland slachtoffer van seksueel misbruik en mensenhandel worden.279 
De Eritrese gemeenschap in Nederland kenmerkt zich door zijn geslotenheid en wantrouwen, 
waardoor het moeilijk blijkt deze signalen te concretiseren.280 Tot slot is bij Eritrese asielzoekers 
sprake van een gebrekkige integratie en zijn zij veelal onbekend met de Nederlandse taal en wet- 
en regelgeving.281 Binnen AZC’s bestaat nog toezicht van bijvoorbeeld medewerkers van het COA, 

273 Nationaal Rapporteur 2015 (Naar een kindgericht beschermingssysteem ), aanbeveling 3.
274 Kamerstukken II 2015/16, 27062, 98. 
275 Unicef & DFC 2017, p. 29.
276 COA 26 april 2017, ‘Opvangcapaciteit COA voor eind 2017 naar 31.000 plaatsen’, https://www.coa.nl/nl/actueel/

nieuws/opvangcapaciteit-coa-voor-eind-2017-naar-31000-plaatsen (laatst geraadpleegd 28 augustus 2017).
277 Humphris 2013; Rijken & Van Reisen 2015.
278 Pharos 2016.
279 Horbach & Rijken 2017; DSP-groep Amsterdam & Universiteit Tilburg 2016; NRC 12 januari 2016, ‘Eritrese meisjes 

moeten weblijven uit deze kerk’, https://www.nrc.nl/nieuws/2016/01/12/eritrese-meisjes-moeten-wegblijven-uit-
deze-kerk-1579808-a887826 (geraadpleegd 11 september 2017); Volkskrant 16 januari 2016, ‘Mensenhandelaren actief 
rond asielzoekerscentra’, https://www.volkskrant.nl/binnenland/mensenhandelaren-actief-rond-asielzoekerscentra-
~ a4 225489/ (laatst geraadpleegd 25 augustus).

280 Horbach & Rijken 2017; DSP-groep Amsterdam & Universiteit Tilburg 2016.
281 Horbach & Rijken 2017.

https://www.nationaalrapporteur.nl/Publicaties/Mensenhandel-AMVs/index.aspx
https://www.coa.nl/nl/actueel/nieuws/opvangcapaciteit-coa-voor-eind-2017-naar-31000-plaatsen
https://www.coa.nl/nl/actueel/nieuws/opvangcapaciteit-coa-voor-eind-2017-naar-31000-plaatsen
https://www.nrc.nl/nieuws/2016/01/12/eritrese-meisjes-moeten-wegblijven-uit-deze-kerk-1579808-a887826
https://www.nrc.nl/nieuws/2016/01/12/eritrese-meisjes-moeten-wegblijven-uit-deze-kerk-1579808-a887826
https://www.volkskrant.nl/binnenland/mensenhandelaren-actief-rond-asielzoekerscentra~a4225489/
https://www.volkskrant.nl/binnenland/mensenhandelaren-actief-rond-asielzoekerscentra~a4225489/


mensenhandel Tiende rapportage van de Nationaal Rapporteur
58

maar wanneer zij eenmaal naar de gemeente uitstromen wordt van hen verwacht dat zij zelfred-
zaam zijn. Er bestaan dan ook grote zorgen dat zij eenmaal in de gemeente kwetsbaar zijn voor 
mensenhandel.

Ondanks de afname van het aantal eerste asielaanvragen afgelopen jaar, is het aantal nareizigers met 
ruim 300% gestegen, van 3.440282 in de eerste zeven maanden van 2016 naar 10.160283 in dezelfde peri-
ode van 2017. Ook voor deze groep geldt dat zij na aankomst direct doorstroomt naar de gemeenten. Met 
het oog op voornoemde ontwikkelingen is het van belang dat de aanpak van mensenhandel ten aanzien 
van migranten en vluchtelingen zich niet langer meer uitsluitend binnen de vreemdelingenketen af-
speelt, maar dat ook gemeenten hun verantwoordelijkheid kennen en nemen. Nu steeds meer asielzoe-
kers zich langdurig in gemeenten vestigen, ligt er een belangrijke taak voor gemeenten om de kwetsba-
ren onder deze groep te beschermen tegen mensenhandel en eventuele misstanden aan te pakken. 
Hiervoor is het van belang dat goed zicht bestaat op hetgeen zich afspeelt binnen deze gemeenschap-
pen. Tevens vraagt dit om voldoende kennis en expertise rondom het onderwerp mensenhandel op 
gemeentelijk niveau. Het sociaal wijkteam kan hierin een belangrijke rol vervullen. Uit hoofdstuk vijf 
zal blijken dat nog veel te winnen is bij de aanpak van mensenhandel door gemeenten.

2.6.2  Mensenhandel en kindhuwelijken284

Kindhuwelijken komen ook in Nederland voor.285 Hoewel het ontbreekt aan kwantitatieve data om 
uitspraken te kunnen doen over de omvang van deze problematiek, is afgelopen jaren meermaals ge-
bleken dat kindhuwelijken zich ook in Nederland voordoen.286 Tot op heden bestaat weinig onderzoek 
naar het effect dat een voltrokken kindhuwelijk heeft op de betrokkenen, zeker daar waar het gaat om 
kindhuwelijken binnen migrantengemeenschappen. Onderzoek van Gangoli en McCarry uit 2009 naar 
gearrangeerde en gedwongen kindhuwelijken binnen de Pakistaanse, Bengaalse en Indische gemeen-
schap in het Verenigd Koninkrijk laat zien dat met name getrouwde meisjes een verhoogd risico hebben 
op (seksueel) geweld.287

Anders dan een huwelijk tussen twee partners die bewust voor elkaar kiezen, betreft het huwelijk veeleer 
een betrekking tussen de betrokken families.288 Het gaat in deze gevallen, waarin ouders het huwelijk 
van hun kinderen regelen, dus om gearrangeerde (informele) kindhuwelijken. Deze huwelijken zijn niet 
onproblematisch. Wereldwijd worden zij inmiddels beschouwd als instituten die de vrijelijke ontwikke-
ling van kinderen in de weg staan. De zorgen over de uithuwelijking van kinderen lijken op nationaal 
niveau bovendien een voorname motivator te zijn geweest meer beleid te ontwikkelen ten aanzien van 

282 IND 2016.
283 IND 2017.
284 De tekst uit deze paragraaf verscheen reeds eerder in een rapport van de Nationaal Rapporteur. Nationaal Rapporteur 

2016 (Zicht op kwetsbaarheid), p. 75-80.
285 Sollie, Wijkhuis, Hilhorst et al. 2013, p. 79. Zie ook Veneman 2014 en Rutten, Van Eijk, Drost et al. 2015. 
286 Zie bijvoorbeeld kindhuwelijken binnen de Syrische en Roma-gemeenschap. Nationaal Rapporteur 2015 (Zicht op 

kwetsbaarheid).
287 Gangoli & McCarry 2009.
288 Sollie, Wijkhuis, Hilhorst et al. 2013, p. 46. Rutten, Van Eijk, Drost et al. concluderen in hun onderzoek dat het huwelijk 

bij Roma en Sinti aan te merken is ‘[…] als een overeenkomst, die plaatsvindt tussen families die afspraken met elkaar 
maken over onder andere de bruidsprijs en de woonplaats van het paar’. De geraadpleegde respondenten in dat onder-
zoek typeerden het Roma- en Sintihuwelijk als ‘een zakelijke overeenkomst tussen twee families ten aanzien van de 
huwelijkspartners’ (Rutten, Van Eijk, Drost et al. 2015, p. 80 en 143).

https://www.nationaalrapporteur.nl/Publicaties/Zicht-op-kwetsbaarheid/index.aspx
https://www.nationaalrapporteur.nl/Publicaties/Zicht-op-kwetsbaarheid/index.aspx
https://www.nationaalrapporteur.nl/Publicaties/Zicht-op-kwetsbaarheid/index.aspx
https://www.nationaalrapporteur.nl/Publicaties/Zicht-op-kwetsbaarheid/index.aspx


Mensenhandel komt in vele vormen
59

het tegengaan van huwelijksdwang. Hoewel gearrangeerde huwelijken en huwelijksdwang op het eerste 
gezicht te onderscheiden fenomenen zijn, is in literatuur en beleid ook veel aandacht voor de overlap 
tussen beide.

In het navolgende wordt de relatie tussen gearrangeerde kindhuwelijken en mensenhandel nader be-
studeerd. Gekeken wordt in hoeverre het fenomeen van de gearrangeerde kindhuwelijken raakt aan 
delicten die in het Wetboek van Strafrecht ten aanzien van mensenhandel en seksueel geweld tegen 
kinderen zijn opgenomen. Het perspectief dat hier wordt gehanteerd, is dus primair dat van het (mate-
rieel) strafrecht.

De vraag kan worden gesteld of het arrangeren van een kindhuwelijk op zichzelf een vorm van mensen-
handel oplevert. Daartoe zal, in elk geval onder artikel 273f lid 1 sub 2 Sr, sprake moeten zijn van de in-
tentie – aan de kant de ouders – om het kind met het arrangeren van het huwelijk uit te buiten. Die in-
tentie zal bijvoorbeeld kunnen worden afgeleid uit het feit dat voor het ‘overdragen’ van een meisje haar 
ouders een bruidsschat ontvangen. Toch is het wel de vraag in hoeverre hier daadwerkelijk ook het 
oogmerk op uitbuiting is gericht. Hoewel de associatie met (deze vorm van) mensenhandel zeker niet 
vergezocht is, lijkt het arrangeren van het huwelijk in zichzelf namelijk niet de kern van de delictsom-
schrijving van mensenhandel ex art. 273f lid 1 sub 2 Sr te raken, waarbij het ‘verdienelement’ vaak dui-
delijker voorop staat.289

Dat wil niet zeggen dat gearrangeerde kindhuwelijken vanuit strafrechtelijke optiek onproblematisch 
zijn. Het is de vraag of in het geval van gearrangeerde kindhuwelijken – waarbij per definitie sprake is 
van een overwichtsituatie van ouders op kinderen290 – niet ook sprake is van een vorm van strafrechtelijk 
relevante dwang. De overlap tussen gearrangeerde huwelijken en huwelijksdwang is op meerdere plek-
ken beschreven. Over het algemeen lijkt er consensus over te zijn dat gearrangeerde huwelijken niet per 
definitie huwelijksdwang opleveren. Daarvan is pas sprake als het gearrangeerde huwelijk als onvrijwillig 
kan worden aangemerkt. De beantwoording van de vraag wanneer een gearrangeerd huwelijk overloopt 
in een situatie van huwelijksdwang is dus afhankelijk van de vraag wanneer kan worden gesproken van 
het ontbreken van vrijwilligheid en dus wanneer sprake is van dwang. Dwang is als zodanig strafbaar 
gesteld in artikel 284 Sr, dat het oog heeft op degene die een ander of een derde wederrechtelijk en door 
middel van dwangmiddelen dwingt iets te doen, niet te doen of te dulden.291 Dit delict gaat uit van een 
breed dwangbegrip en bestaat uit een veelheid aan dwangvormen, waaronder ook ‘andere feitelijkhe-
den’, waar voornoemde overwichtsituatie bijvoorbeeld onder kan vallen, maar wellicht ook de (geperci-
pieerde) druk die aan de kant van de kinderen bestaat om te voldoen aan cultureel-sociale verwachtin-
gen.292 Het is niet eenvoudig een dergelijke vorm van ‘sociale drang’ te bewijzen.293 Zoals ook is genoemd 
in het ‘Plan van aanpak preventie huwelijksdwang’ van het ministerie van Binnenlandse Zaken en Ko-
ninkrijksrelaties is het in veel gevallen ‘[…] lastig vast te stellen wanneer een adviserende en ondersteu-
nende ouderlijke rol overgaat in sociale drang of zelfs strafbare dwang.’294 En: ‘Er kan sprake zijn van 

289 Zie over de kern van de delictsomschrijving van mensenhandel verder Esser en Dettmeijer-Vermeulen 2014. 
290 Vgl. bijv. Rb. Gelderland 21 december 2015, ECLI:NL:RBGEL:2015:8040. 
291 TenC Sr, art. 284 Sr (Van der Meij).
292 Door een respondent in het onderzoek van Rutten et al. wel omschreven als ‘culturele dwang’ (Rutten et al. 2015, p. 

109). In Myria, 2015, p. 12 wordt ook wel gesproken over ‘morele dwang’. 
293 Myria 2015, p. 12. 
294 Kamerstukken II 2010/11, 32840, 3, p. 3.



mensenhandel Tiende rapportage van de Nationaal Rapporteur
60

vormen van sociale drang, waartegen jongeren zich niet verweren uit loyaliteit naar de ouders en familie, 
of die zodanig geïnternaliseerd zijn dat beperking van keuzevrijheid niet als zodanig ervaren wordt.’295

Met het vervolgen van ouders voor huwelijksdwang voor hun rol bij de sluiting van een kindhuwelijk is 
tot dusver geen ervaring opgedaan. Hierop lijkt zowel vanuit internationale organisaties en het natio-
naal beleid de laatste jaren wel meer te worden aangedrongen. Relevant is in dit verband dat de maxi-
mumstraf waarmee artikel 284 Sr wordt bedreigd in 2013 is verhoogd, juist om adequater op te kunnen 
treden tegen huwelijksdwang.296 Ook op internationaal niveau wordt erop aangedrongen huwelijks-
dwang aan te pakken. Het recent door Nederland geratificeerde Raad van Europa Verdrag inzake geweld 
tegen vrouwen en huiselijk geweld297 indiceert specifiek ook een strafrechtelijke aanpak; landen wor-
den verplicht huwelijksdwang strafbaar te stellen en in de preambule van het verdrag wordt o.a. huwe-
lijksdwang gekenschetst als ‘a serious violation of the human rights of women and girls and a major obstacle to the 
achievement of equality between women and men’.298 Vóór de ratificatie van het Verdrag was in Nederland al 
discussie over het versterken van de strafrechtelijke aanpak van huwelijksdwang. Zo acht de minister van 
VenJ een strafrechtelijke aanpak van huwelijksdwang onontbeerlijk.299 Hoewel het volgens hem niet 
gaat om het enige middel, vormt het strafrecht volgens hem, hoewel ultimum remedium, een ‘noodzake-
lijk sluitstuk’ van de aanpak van huwelijksdwang. Daarover zegt hij:

‘Wanneer zware psychische druk of zelfs fysieke druk wordt uitgeoefend, waardoor iemand zich 
genoodzaakt ziet om tegen zijn wil een huwelijk aan te gaan, wordt – ook in strafrechtelijk op-
zicht – een grens overschreden. De impact en gevolgen van een gedwongen huwelijk zijn groot 
en ingrijpend. Daartegen dienen slachtoffers te worden beschermd. Tot de bescherming die de 
overheid kan bieden, behoort ook strafrechtelijke bescherming.’300

295 Kamerstukken II 2010/11, 32840, 3, p. 3.
296 Nationaal Rapporteur 2013 (Negende rapportage), p. 127. De verhoging van de strafbedreiging was onderdeel van 

een wetgevingsoperatie die tot doel had de mogelijkheden tot strafrechtelijke aanpak van huwelijksdwang, polyga-
mie en vrouwelijke genitale verminking te versterken. Vgl. Kamerstukken II 2010/11, 32840, 3. 

297 Verdrag van de Raad van Europa inzake het voorkomen en bestrijden van geweld tegen vrouwen en huiselijk geweld 
(Istanbul, 11 mei 2011), Trb. 2012, 233. Het Verdrag is door Nederland geratificeerd op 18 november 2015. Zie voor het 
advies daarover van de Nationaal Rapporteur: https://www.nationaalrapporteur.nl/actueel/2014/Rapporteuradvi-
seertoverimplementatieverdraggeweldtegenvrouwenenhuiselijkgeweld.aspx (laatst geraadpleegd 12 oktober 2017). 

298 Verdrag van de Raad van Europa inzake het voorkomen en bestrijden van geweld tegen vrouwen en huiselijk geweld 
(Istanbul, 11 mei 2011), Trb. 2012, 233.

299 Kamerstukken II 2010/11, 32840, 3, p. 1. 
300 Ibid. Later heeft de minister, in reactie op vragen van de SP-fractie, zijn keuze voor het strafrecht nader toegelicht. 

Volgens hem laten alternatieve maatregelen ‘[…] onverlet dat ook het strafrecht voldoende moet zijn toegerust om 
effectief te kunnen optreden in daarvoor in aanmerking komende gevallen van huwelijksdwang’. En: ‘Het is immers 
zaak de strafwetgeving bij de tijd te houden. De wetgever dient alert te zijn op nieuwe ontwikkelingen op sociaal, 
cultureel, economisch en technologisch gebied en de wetgeving waar nodig aan te passen met inachtneming van in 
de samenleving gedragen rechtsovertuigingen. De aanpassingen die in dit wetsvoorstel worden voorgesteld, moe-
ten als noodzakelijk sluitstuk van het geheel van maatregelen worden gezien teneinde wettelijke lacunes in het 
strafrecht weg te nemen en aldus te verzekeren dat opsporing, vervolging en bestraffing van daarvoor in aanmerking 
komende gevallen adequaat kan plaatsvinden. Daarnaast mag van de voorgestelde aanpassingen signaalwerking 
worden verwacht waardoor het strafrechtelijk instrumentarium ter bestrijding van huwelijksdwang ook een zekere 
preventieve en afschrikwekkende functie heeft’. Kamerstukken I 2012/13, 32830, C, p. 1-2. 

https://www.nationaalrapporteur.nl/Publicaties/Negende/index.aspx
https://www.nationaalrapporteur.nl/actueel/2014/Rapporteuradviseertoverimplementatieverdraggeweldtegenvrouwenenhuiselijkgeweld.aspx
https://www.nationaalrapporteur.nl/actueel/2014/Rapporteuradviseertoverimplementatieverdraggeweldtegenvrouwenenhuiselijkgeweld.aspx


Mensenhandel komt in vele vormen
61

Interessant is ook dat met de implementatie van voornoemd verdrag een nieuwe strafbaarstelling in het 
Wetboek van Strafrecht is opgenomen: artikel 285c Sr. Daarin is strafbaar gesteld degene die opzettelijk 
een persoon buiten of naar Nederland lokt met het oogmerk ten aanzien van die persoon een in artikel 
284 omschreven misdrijf te plegen.301 Toegespitst op huwelijksdwang gaat het steeds om de situatie 
waarin een persoon A een andere persoon B van het ene naar het andere land lokt teneinde in dat an-
dere land ten aanzien van die B een huwelijk onder dwang te voltrekken. Voor de voltooiing van dit 
delict is het niet vereist dat het huwelijk daadwerkelijk is voltrokken. Van het delictsbestanddeel ‘lokt’ 
in de zin van artikel 285c Sr is volgens de wetgever sprake ‘wanneer die persoon onder valse voorwend-
selen wordt bewogen naar het buitenland te reizen’.302 Voorts omvat het lokken ‘elke handeling die re-
delijkerwijs geschikt kan worden geacht om een persoon te bewegen naar het buitenland te reizen, 
terwijl als die handeling achterwege was gebleven of als de persoon had geweten wat het werkelijke 
oogmerk van de reis is, die persoon niet naar het buitenland zou zijn gereisd’.303 De omstandigheid dat 
het slachtoffer zich in een afhankelijkheidsrelatie bevindt ten opzichte van de dader en daardoor gemak-
kelijk beïnvloedbaar is, zou volgens de wetgever een rol kunnen spelen bij de beoordeling van de vraag 
of de handelingen waarmee het slachtoffer gelokt is, daartoe redelijkerwijs konden dienen.304

In de bespreking hierboven is gekeken naar de relatie tussen gearrangeerde kindhuwelijken en men-
senhandel. Daarmee is primair een strafrechtelijk perspectief tot uitgangspunt genomen. Gewaakt 
moet echter worden voor overspannen verwachtingen van deze benadering. Het strafrecht is niet za-
ligmakend. Complexe fenomenen als gearrangeerde kindhuwelijken, en daarmee samenhangende 
fenomenen, kunnen niet alleen vanuit strafrechtelijk perspectief worden begrepen, voorkomen en 
bestreden, ook moet aandacht uitgaan naar alternatieve instrumenten om deze doelstellingen te be-
reiken. Tegelijk geldt dat huwelijksdwang een inbreuk oplevert op fundamentele (kinder)rechten. 
Niet voor niets is zowel op internationaal als nationaal niveau de laatste jaren geïnvesteerd in de 
versteviging van strafrechtelijke middelen, waarmee de strafwaardigheid van deze gedragingen nog 
eens extra wordt benadrukt. Voor de komende jaren lijkt het daarom geëigend om ook meer vanuit 
het strafrechtelijk perspectief naar de beschreven problemen te kijken. Het is vanzelfsprekend dat 
deze aanpak niet alleen kan steunen op wetgeving, in het bijzonder de recente wetgevende activiteit 
op het terrein van huwelijksdwang: naleving van wetgeving staat of valt met handhaving. Het is daar-
om belangrijk dat gearrangeerde kindhuwelijken en de relatie met mensenhandel ook meer aandacht 
krijgt in het (strafvorderlijk) beleid. De Nationaal Rapporteur heeft er in dit verband al op meerdere 

301 In feite gaat het hier om de specifieke strafbaarstelling van een voorbereidingshandeling voor het begaan van het 
dwangdelict. Voorbereiding van dwang als zodanig is niet strafbaar aangezien het dwangdelict in art. 284 Sr wordt 
bedreigd met een maximum gevangenisstraf van twee jaar en voorbereiding van een misdrijf eerst dan mogelijk is in-
dien op dat misdrijf een gevangenisstraf van acht jaar of meer is gesteld. Op de ruime reikwijdte van art. 285c Sr – diens 
strekking reikt verder dan alleen lokhandelingen voor huwelijksdwang – is gedurende de consultatieronde van het 
Verdrag van de Raad van Europa kritiek geuit door de Nederlandse Orde van Advocaten: https://www.rijksoverheid.nl/
documenten/rapporten/2014/10/01/advies-nova-wetvoorstel-uitvoering-raad-van-europa-verdrag-inzake-het-voorko-
men-en-bestrijden-van-geweld-tegen-vrouwen-en-huise, geraadpleegd 12 oktober 2017). 

302 Kamerstukken II 2014/15, 34039, 3, p. 4. 
303 Kamerstukken II 2014/15, 34039, 3, p. 4.
304 Kamerstukken II 2014/15, 34039, 3, p. 5. Zie hierover ook het advies van de Nationaal Rapporteur, die de wetgever advi-

seerde in de memorie van toelichting meer uitleg te geven over de vraag wat moet worden verstaan onder handelin-
gen die redelijkerwijs geschikt kunnen worden geacht om een persoon te bewegen naar het buitenland te reizen: 
https://www.nationaalrapporteur.nl/actueel/2014/Rapporteuradviseertoverimplementatieverdraggeweldtegen-
vrouwenenhuiselijkgeweld.aspx (laatst geraadpleegd 12 oktober 2017). 

https://www.rijksoverheid.nl/documenten/rapporten/2014/10/01/advies-nova-wetvoorstel-uitvoering-raad-van-europa-verdrag-inzake-het-voorkomen-en-bestrijden-van-geweld-tegen-vrouwen-en-huise
https://www.rijksoverheid.nl/documenten/rapporten/2014/10/01/advies-nova-wetvoorstel-uitvoering-raad-van-europa-verdrag-inzake-het-voorkomen-en-bestrijden-van-geweld-tegen-vrouwen-en-huise
https://www.rijksoverheid.nl/documenten/rapporten/2014/10/01/advies-nova-wetvoorstel-uitvoering-raad-van-europa-verdrag-inzake-het-voorkomen-en-bestrijden-van-geweld-tegen-vrouwen-en-huise
https://www.nationaalrapporteur.nl/actueel/2014/Rapporteuradviseertoverimplementatieverdraggeweldtegenvrouwenenhuiselijkgeweld.aspx
https://www.nationaalrapporteur.nl/actueel/2014/Rapporteuradviseertoverimplementatieverdraggeweldtegenvrouwenenhuiselijkgeweld.aspx


mensenhandel Tiende rapportage van de Nationaal Rapporteur
62

plekken op gewezen dat met opsporing en vervolging van gearrangeerde kindhuwelijken, en de daar-
aan gerelateerde problematiek, weinig ervaring is opgedaan. Het behoeft nog steeds prioritering aan 
de kant van politie en OM. Alleen als de relatie tussen gearrangeerde huwelijken en mensenhandel 
prioriteit krijgt, kan een strafrechtelijke reactie vanuit de overheid daadwerkelijk bijdragen aan het 
voorkomen en bestrijden ervan.



3  Zicht op buitenlandse slachtoffers van 
mensenhandel

In dit hoofdstuk staat het beleid over de verlening van de bedenktijd aan vermoedelijke slachtoffers van 
mensenhandel centraal. In de Vreemdelingencirculaire 2000 (hierna: Vc 2000, zie Bijlage 1) staat dat de 
politie reeds bij de geringste aanwijzing dat sprake is van mensenhandel een bedenktijd aan het vermoe-
delijk slachtoffer aanbiedt.1 Doel van de bedenktijd is het slachtoffer tot rust te laten komen, zodat deze 
uit de mensenhandelsituatie kan geraken en kan nadenken over het meewerken aan de opsporing en 
vervolging van de mensenhandelaar.2 Als de bedenktijd wordt verleend, schort de IND het vertrek van 
het vermoedelijk slachtoffer uit Nederland op. De bedenktijd duurt maximaal drie maanden en is nodig, 
zo staat in het beleid, ‘omdat slachtoffers van mensenhandel vaak pas na wat langere tijd hun ervaringen 
kunnen uiten’.3 Naast de politie bieden ook medewerkers van de Koninklijke Marechaussee (hierna: 
KMar) en Inspectie SZW, Directie Opsporing (hierna: ISZW-DO) de bedenktijd aan.4

De bedenktijd speelt een belangrijke rol bij het vroegtijdig beschermen van slachtoffers en tegelijk is 
ook het opsporingsonderzoek daarbij volgens het beleid gebaat: omdat een eventuele uitzetting wordt 
opgeschort, blijft een slachtoffer beschikbaar voor opsporingsdiensten en de bedenktijd stimuleert 
daarmee idealiter de bereidheid tot het doen van aangifte en de kwaliteit van de aangifte.5 Met de beslis-
sing om iemand de bedenktijd te verlenen, hangen dus meer belangen samen.6

Het criterium op basis waarvan de bedenktijd wordt verleend – dat van de geringste aanwijzing – kan 
worden beschouwd als een ‘slagboomcriterium’. Daarmee wordt bedoeld dat het vervuld zijn van het 
criterium rechten voor het slachtoffer doet ontstaan en plichten aan de kant van de overheid: de slag-
boom gaat als het ware open. Door de staatssecretaris van VenJ wordt de bedenktijd gezien als een 

1 De termen ‘aanbieden’ en ‘verlenen’ worden in dit hoofdstuk door elkaar gebruikt. In het navolgende wordt de in 
dit hoofdstuk gehanteerde terminologie nog uitgebreid uitgelegd. 

2 Kamerstukken II 2013/14, 28638, 121, p. 3.
3 Bijlage Mensenhandel (versie van 1 juli 2013) bij Hoofdstuk B8/3 van de Vc 2000, te raadplegen via: https://www.

mensenhandelweb.nl/system/files/documents/6%20jan%202014%20-%2014%3A51/bijlage%20IND%20bij%20
B8.3%20Vc.pdf (laatst geraadpleegd 2 oktober 2017).

4 De rol van de ISZW-DO bij het verlenen van de bedenktijd is niet in de wet opgenomen. Ook de rol van de KMar is 
afwijkend aan die van de politie. Hieronder wordt op beide onderwerpen nog teruggekomen. 

5 Tankink & Lambrichts belichten de problematiek van inconsistente verklaringen van slachtoffers van mensenhandel 
en de redenen die daaraan ten grondslag kunnen liggen. De bevindingen van de auteurs onderstrepen hoezeer het 
van belang is dat slachtoffers, alvorens aan een opsporingsonderzoek medewerking te verlenen, rust gegund wordt. 
Tankink & Lambrichts 2017, p. 13-25. 

6 In dit kader heeft de staatssecretaris van VenJ eerder gesproken over het tweeledige uitgangspunt van de verblijfsre-
geling voor slachtoffers van mensenhandel. Kamerstukken II 2013/14, 28638, 121, p. 3. 

https://www.mensenhandelweb.nl/system/files/documents/6%20jan%202014%20-%2014%3A51/bijlage%20IND%20bij%20B8.3%20Vc.pdf
https://www.mensenhandelweb.nl/system/files/documents/6%20jan%202014%20-%2014%3A51/bijlage%20IND%20bij%20B8.3%20Vc.pdf
https://www.mensenhandelweb.nl/system/files/documents/6%20jan%202014%20-%2014%3A51/bijlage%20IND%20bij%20B8.3%20Vc.pdf


mensenhandel Tiende rapportage van de Nationaal Rapporteur
64

‘recht’ van vermoedelijke slachtoffers van mensenhandel.7 Is de bedenktijd eenmaal verleend, dan kan 
een slachtoffer aanspraak maken op meerdere voorzieningen, verstrekkingen en uitkeringen. Hieron-
der valt onder meer opvang, gecoördineerd door CoMensha, het toewijzen van een zorgcoördinator die 
verantwoordelijk is voor de dagelijkse begeleiding en juridische bijstand van het slachtoffer, medisch 
onderzoek en zonodig behandeling. Bovendien heeft het slachtoffer recht op een uitkering en ziekte-
kostenverzekering op grond van de Regeling verstrekkingen aan bepaalde categorieën vreemdelingen 
(de zogeheten Rvb-uitkering).8 Tegen de geschetste achtergrond kan de beslissing over het verlenen van 
de bedenktijd als een gewichtige worden gezien.

De hoofdvraag in dit hoofdstuk luidt: op welke wijze wordt in de praktijk de bedenktijd verleend? Deze 
hoofdvraag is onderverdeeld in twee deelvragen, namelijk 1) Welk proces ligt aan het verlenen van de 
bedenktijd ten grondslag? en 2) Welke overwegingen laten beslissers een rol spelen bij de keuze om de 
bedenktijd al dan niet te verlenen?9 Het leidende criterium bij het verlenen van de bedenktijd is dat 
sprake moet zijn van een geringste aanwijzing van mensenhandel.10 Dit criterium is vrij onbepaald. 
Beslissers die daarmee moeten werken, komt bovendien ‘discretionaire vrijheid’ toe om bij het verlenen 
van de bedenktijd dit criterium nader in te vullen. Eigen, individuele afwegingen kunnen bij het nemen 
van deze beslissing dus een rol spelen. Dit scherpt in dat beslissers een sleutelpositie hebben waar het 
gaat om het aanbieden van de bedenktijd, om het al dan niet omhoog laten gaan van de slagboom.

De ruimte die aan de beslissers vanuit het beleid is verschaft maakt dat een goed begrip van dat beleid 
alleen kan worden verkregen als wordt gekeken hoe in de praktijk met het verlenen van de bedenktijd 
wordt omgegaan. Naast de bestaande discretionaire vrijheid kan tevens worden opgemerkt dat het cri-
terium van de geringste aanwijzing in de wet noch in het beleid verder is uitgelegd. Niet zelden leidt dat 
in de praktijk tot discussie over het toepassingsbereik van de bedenktijdregeling, waarbij dan vooral de 
vraag voorop komt te staan of in het voorkomende geval al dan niet sprake is geweest van ‘een geringste 
aanwijzing van mensenhandel’.11 Een belangrijke dimensie van de beleidspraktijk komt hier aan het 
licht: niet alleen de medewerkers van politie, KMar en ISZW-DO zijn daarbij betrokken, ‘om’ de beslis-
sing heen spelen ook andere actoren een belangrijke rol, zoals hulpverlenende instanties of bijvoor-
beeld de (slachtoffer)advocatuur. De beslissing omtrent het verlenen van de bedenktijd ligt met andere 
woorden niet zelden onder een vergrootglas. De organisaties die ermee te maken hebben, dienen uit-
eenlopende, soms tegengestelde, belangen.12

7 Kamerstukken II 2013/14, 28638, 121, p. 3.
8 Artikel 11 lid 2 sub c Vw 2000. Bijlage Mensenhandel bij Hoofdstuk B.8/3 van de Vc 2000, §2.2.
9 Met beslisser wordt bedoeld de persoon die feitelijk is belast met het nemen van de beslissing om de bedenktijd te 

verlenen.
10 Op basis van het beleid zoals dat in de Vc 2000 is neergedaald, kan de vraag worden gesteld of dit criterium ook voor de 

KMar en ISZW-DO heeft te gelden. Immers, ISZW-DO wordt in het geheel niet in de Vc 2000 genoemd en voor de KMar 
lijkt een ander criterium te gelden. Het ministerie van VenJ laat desgevraagd weten dat het criterium van de geringste 
aanwijzing ook voor de KMar geldt, tenzij de vreemdeling nog geen toegang tot Nederland heeft gehad/geweigerd is. 
Dan geldt namelijk een ander criterium, dat hieronder nog nader uiteen zal worden gezet. Overigens is dit onderscheid 
niet zichtbaar in de Vc 2000. Schriftelijke informatie van het ministerie van VenJ d.d. 4 oktober 2017. ISZW-DO laat 
desgevraagd weten dat beslismedewerkers bij het verlenen van de bedenktijd hetzelfde criterium als de politie – dat van 
de geringste aanwijzing van mensenhandel – hanteren. Mondelinge informatie van Inspectie SZW d.d. 27 juli 2017.

11 Dat bleek ook tijdens de conferentie over de invulling van het criterium van de geringste aanwijzing, die plaatsvond 
op 29 mei 2017 te Amersfoort, en die werd georganiseerd door FairWork, CoMensha en het OM.

12 Zie ook Rijken 2012, p. 97. 



Zicht op buitenlandse slachtoffers van mensenhandel
65

Tegen deze achtergrond kan het belang worden begrepen van het verkrijgen van meer inzicht in de vraag 
hoe het ‘bedenktijdbeleid’ in de praktijk wordt toegepast en welke overwegingen bij het aanbieden van 
de bedenktijd een rol spelen. In dit onderzoek zijn in totaal 30 medewerkers van de drie opsporingsor-
ganisaties geïnterviewd die vanuit hun functie betrokken zijn bij het verlenen van de bedenktijd. Dit 
onderzoek heeft zich, naast de politie, ook gericht op de KMar en ISZW-DO, aangezien ook deze instan-
ties in de praktijk de bedenktijd verlenen. De KMar heeft de politietaak op de luchthavens, en daarmee 
ook een opsporingstaak ten aanzien van mensenhandel, maar komt ook op andere plekken in aanra-
king met potentiële slachtoffers van mensenhandel. ISZW-DO is een bijzondere opsporingsdienst die 
onder meer is belast met de opsporing van mensenhandel met het oogmerk van arbeidsuitbuiting. 
Overigens is ISZW-DO in de Vc 2000 nergens opgenomen; het aanbieden van de bedenktijd door deze 
organisatie is een staande praktijk die niet is geformaliseerd.

3.1 Wetgeving en beleid

De bescherming van slachtoffers is een hoeksteen van het mensenhandelbeleid in Nederland en klinkt 
ook door in de meer recente internationale rechtsdocumenten over mensenhandel.13 Zo vormt de be-
scherming van de rechten van slachtoffers een van de doelstellingen van de Mensenhandelrichtlijn van 
de EU.14 Een belangrijk onderdeel van de bescherming van slachtoffers is de bedenktijd. Die is onder 
meer in een aparte EU-richtlijn geregeld, die hier de Verblijfstitelrichtlijn wordt genoemd. Artikel 6 lid 
1 van deze richtlijn, die tot stand kwam in 2004, bepaalt:

De lidstaten zorgen ervoor dat de betrokken onderdanen van derde landen15 bedenktijd krijgen om 
te herstellen en zich te onttrekken aan de invloed van de daders van de strafbare feiten, zodat zij met 
kennis van zaken kunnen beslissen of zij bereid zijn met de bevoegde autoriteiten samen te werken.

Naast de EU-richtlijn is de verplichting een bedenktijd te verschaffen ook opgenomen in het Mensen-
handelverdrag van de Raad van Europa, uit 2005.16 In artikel 13 lid 1 staat:

Iedere partij voorziet in haar nationaal recht in een herstel- en bedenktijd van ten minste 30 da-
gen wanneer redelijke gronden bestaan om aan te nemen dat de betrokken persoon een slacht-
offer is. Deze herstel- en bedenktijd moet voor de betrokken persoon voldoende lang zijn om te 
herstellen en zich te onttrekken aan de invloed van de mensenhandelaars en/of met kennis van 
zaken te beslissen over zijn samenwerking met de bevoegde autoriteiten. Tijdens deze periode 
mag geen enkele tegen hem genomen verwijderingsmaatregel ten uitvoer worden gelegd. Deze 
bepaling doet geen afbreuk aan de werkzaamheden van de bevoegde autoriteiten in enig stadi-
um van de relevante nationale procedure, in het bijzonder in het kader van het onderzoek en de 

13 Brief van de staatssecretaris van Veiligheid en Justitie d.d. 22 februari 2013 (‘Visie op slachtoffers’), p. 8. Te raadplegen 
via https://www.rijksoverheid.nl/documenten/kamerstukken/2013/02/22/brief-tweede-kamer-visie-op-slachtoffers 
(laatst geraadpleegd 3 oktober 2017). 

14 Zie bijv. art. 11 EU-richtlijn mensenhandel.
15 De werkingssfeer van de richtlijn ziet ingevolge art. 3 lid 1 onder meer op onderdanen van derde landen die het 

slachtoffer zijn of zijn geweest van strafbare feiten in verband met mensenhandel, ook als zij het grondgebied van 
de lidstaten illegaal zijn binnengekomen. 

16 Hierna aangeduid als ‘Mensenhandelverdrag’. 

https://www.rijksoverheid.nl/documenten/kamerstukken/2013/02/22/brief-tweede-kamer-visie-op-slachtoffers


mensenhandel Tiende rapportage van de Nationaal Rapporteur
66

vervolging van de betrokken strafbare feiten. Tijdens deze periode is de betrokken persoon ge-
machtigd op het grondgebied van de partijen te verblijven.

Voorts is in artikel 11 lid 2 van de EU-richtlijn mensenhandel, die in 2011 tot stand kwam, neergelegd:

De lidstaten nemen de nodige maatregelen om ervoor te zorgen dat de bevoegde autoriteiten 
die een op redelijke gronden gebaseerde aanwijzing hebben dat iemand het slachtoffer zou kun-
nen zijn geworden van een van de in de artikelen 2 en 3 bedoelde strafbare feiten, de betrokkene 
terstond bijstand en ondersteuning verlenen.

De Nederlandse overheid heeft dus een verplichting in een bedenktijd te voorzien voor mensen waar-
van, kort gezegd, het vermoeden bestaat dat zij slachtoffer van mensenhandel zijn of zijn geweest.17 In 
de bepalingen hierboven is het tweeledig karakter van de bedenktijd waarneembaar. Enerzijds staat de 
bescherming van het slachtoffer voorop: dat wordt tijd gegeven te herstellen en los te komen van de 
invloed van de mensenhandelaar. Anderzijds is aan de bedenktijd een duidelijk instrumenteel aspect 
verbonden: het opschorten van de uitzetting en het herstel van het slachtoffer draagt idealiter bij aan 
de samenwerking met de bevoegde autoriteiten. Waar dus enerzijds de bescherming van het slachtoffer 
primeert, staan het herstel en de onttrekkingsmogelijkheid ontegenzeggelijk in de sleutel van de sa-
menwerking die kan worden verleend aan de bevoegde autoriteiten, meer in het bijzonder de diensten 
die betrokken zijn bij de opsporing van de betrokken mensenhandelaar.18

In Nederland hebben de bovenstaande verplichtingen vorm gekregen in het vreemdelingenrecht.19 In de 
Vreemdelingenwet 2000 (hierna: Vw 2000) is in artikel 8 onder k bepaald dat een vreemdeling rechtmatig 
verblijf toekomt gedurende de periode waarin hij in de gelegenheid wordt gesteld aangifte te doen van 
mensenhandel. Beleidsregels over de bedenktijd zijn vervolgens nader uitgewerkt in de Vc 2000, meer in 
het bijzonder in Hoofdstuk B8/3 en de Bijlage daarbij, die is opgesteld door de Immigratie- en Naturali-
satiedienst (IND).20 Daarin staat vermeld dat de IND drie verblijfsrechtelijke situaties met betrekking tot 
het tijdelijk verblijfsrecht van slachtoffers en getuige-aangevers van mensenhandel onderscheidt:

• De bedenktijd voor slachtoffers van mensenhandel;
• De verblijfsvergunning voor slachtoffers van mensenhandel; en
• De verblijfsvergunning voor getuige-aangevers van mensenhandel.

In de Vc 2000 staat dat aan vermoedelijke slachtoffers van mensenhandel een bedenktijd van maximaal 
drie maanden wordt gegund. Voorts wordt opgemerkt dat vermoedelijke slachtoffers daarbinnen een 
beslissing moeten nemen of zij al dan niet aangifte willen doen van mensenhandel of op andere wijze 

17 Art. 3 lid 1 Verblijfstitelrichtlijn.
18 Overigens is het beschermingskarakter van de bedenktijd de laatste jaren wel meer gaan prevaleren, gelijk aan de 

toegenomen aandacht voor het perspectief van het mensenhandelslachtoffer in de internationale rechtsdocumen-
ten over mensenhandel. Vgl. bijv. het net aangehaalde art. 13 lid 1 uit het Mensenhandelverdrag van de Raad van 
Europa, waarin niet alleen wordt gesproken over een ‘bedenktijd’, maar ook over een ‘hersteltijd’.

19 De bedenktijd bestond in Nederland overigens reeds lang voordat de Verblijfstitelrichtlijn tot stand kwam. De his-
torie van deze regeling wordt in het navolgende nog (beknopt) besproken.

20 Vandaar dat in de praktijk vaak wordt gesproken over de B8/3-regeling. Daaronder valt overigens niet uitsluitend de 
bedenktijd, maar bijvoorbeeld ook het verblijfsrecht nadat door een slachtoffer aangifte is gedaan.



Zicht op buitenlandse slachtoffers van mensenhandel
67

medewerking willen verlenen aan een strafrechtelijk opsporings- of vervolgingsonderzoek naar of be-
rechting in feitelijke aanleg van een verdachte van mensenhandel. De bedenktijd wordt gegeven, zo 
staat in de Bijlage Mensenhandel, ‘omdat slachtoffers van mensenhandel vaak pas na wat langere tijd 
hun ervaringen kunnen uiten’.21

Effect van trauma op verklaringen
Uit diverse internationale en nationale onderzoeken komt naar voren dat slachtoffers van men-
senhandel vaak ernstige psychische problemen hebben, variërend van geheugenproblemen, 
angstgevoelens tot posttraumatische stresstoornis (PTSS).22 Volgens Tankink en Lambrichts gaat 
het menselijk geheugen selectief om met extreem negatief beladen gebeurtenissen. Om extreme 
emoties te kunnen verwerken, slaat het geheugen deze ervaringen soms beperkt, vervormd of 
helemaal niet op.23 Hierbij kan het ‘tunnelgeheugen’ ook nog een rol spelen. Dit houdt in dat glo-
bale details beter worden onthouden dan perifere details, zoals tijdstippen, ruimten en verblijf of 
uiterlijke kenmerken van personen.24 Verder is voor personen met PTSS kenmerkend dat zij alles 
wat met het trauma te maken heeft, willen vermijden.25 Ook schaamte, wantrouwen of het niet 
willen oprakelen van pijnlijke herinneringen kunnen bij het vermijden van het onderwerp een rol 
spelen.26 Slachtoffers van mensenhandel hebben ook veelal negatieve ervaringen meegemaakt en 
kunnen bij een eerste gesprek daarom nog niet altijd goed vertellen over wat hen is overkomen.

Reeds bij de geringste aanwijzing dat sprake is van mensenhandel biedt de politie aan het vermoede-
lijke slachtoffer de bedenktijd aan, zo luidt het in de Vc 2000 opgenomen criterium. Hoewel ISZW-DO 
niet in deze beleidsregels is opgenomen, biedt ook deze instantie feitelijk de bedenktijd aan. Bij lezing 
van de Vc 2000 kan bovendien licht de indruk ontstaan dat het aanbieden van de bedenktijd zich voor 
wat de KMar betreft beperkt tot vermoedelijke slachtoffers die Nederland nog niet zijn ingereisd. In de 
praktijk echter is de rol van de KMar meeromvattend en kunnen KMar-beslissers de bedenktijd ook 
aanbieden indien zij met een vermoedelijk slachtoffer worden geconfronteerd buiten de luchthavens, 
bijvoorbeeld in het kader van de toezichthoudende activiteiten die voortvloeien uit het Mobiel Toezicht 
Veiligheid (MTV).27

Over aanbieden en verlenen
In de Vc 2000 staat dat de politie reeds bij de geringste aanwijzing van mensenhandel aan het 
slachtoffer een bedenktijd aanbiedt. Is hiervan sprake, dan dient de politie bij de IND een zoge-
heten M55-formulier in, waarop de IND vervolgens de uitzetting van het slachtoffer opschort. 

21 Bijlage Mensenhandel bij Hoofdstuk B.8/3 van de Vc 2000, §2.2. Vgl. ook art. 13 lid 1 Mensenhandelverdrag.
22 Rijken, Van Dijk & Klerx-Van Mierlo 2014, p. 123-124.
23 Tankink & Lambrichts 2017, p. 20. Zie daarover ook Van Can 2016; UNODC 2014.
24 Bloemen & Mellink 2008, p. 894.
25 Bosma, Van Krimpen & Menenti 2015, p. 7. Zie voor meer informatie over de kenmerken van PTSS American Psychiatric 

Association 2013, p. 271-280.
26 Bloemen & Mellink 2008, p. 891.
27 Het Mobiel Toezicht Veiligheid behelst de controles die de KMar uitvoert ten behoeve van het voorkomen van ille-

gaal verblijf. Het MTV wordt zowel op de weg, op luchthavens als in treinen uitgevoerd. De wettelijke grondslag voor 
het MTV is vindbaar in art. 50 lid 1 Vw 2000 jo. 4.17a Vb 2000. Zie voor een uitgebreide en overzichtelijke beschrijving 
van het MTV Van der Woude, Brouwer & Dekkers 2016, p. 49-86. Gedurende MTV-controles kan de KMar ook stuiten 
op signalen van mensenhandel. Op die situatie wordt hieronder nog uitgebreid teruggekomen.



mensenhandel Tiende rapportage van de Nationaal Rapporteur
68

De rol van de IND hierbij is lijdelijk: het oordeel van de politie wordt in beginsel gevolgd, zonder 
dat de IND zelf nog een toets uitvoert.28 Gelet op deze achtergrond wordt de politie in dit on-
derzoek als de aanbiedende of verlenende instantie gezien. ‘Aanbieden’ en ‘verlenen’ worden 
dus als synoniemen begrepen. Beide termen zien in dit onderzoek op de feitelijke beslissing om 
iemand in aanmerking te laten komen voor de bedenktijd. Zoals eerder al is gezegd verlenen in 
de praktijk ook de KMar en ISZW-DO de bedenktijd. ISZW-DO is evenwel in de beleidsregels 
niet als beslissende instantie opgenomen. In gevallen waarin een ISZW-DO-beslisser aan een 
slachtoffer de bedenktijd aanbiedt, verloopt de administratieve afhandeling ervan dan ook via 
de politie, die daadwerkelijk het M55-formulier bij de IND indient. Evenwel is het ISZW-DO zelf 
die in deze situaties tot het oordeel komt dat een bedenktijd moet worden verleend, een beslis-
sing die in principe ook niet door de politie wordt betwist. Ook in deze gevallen wordt gespro-
ken over ISZW-DO als aanbiedende of verlenende instantie, aangezien deze termen het meest 
recht doen aan de feitelijke rol die de bijzondere opsporingsdienst bij het beslissen over de 
bedenktijd speelt.

In 2011 heeft de toenmalige minister voor Immigratie, Integratie en Asiel onderzocht in hoeverre het 
wenselijk zou zijn de drempel voor het verlenen van de bedenktijd bij de politie te verhogen. Daarbij 
zou dan niet langer de ‘geringste aanwijzing’ als criterium hebben te gelden, maar aangesloten worden 
op het criterium van een op ‘redelijke gronden gebaseerd vermoeden van slachtofferschap’, dat – zoals 
net al zichtbaar was – is ontleend aan de EU-richtlijn mensenhandel.29 Aanleiding voor het onderzoe-
ken van een wijziging van het criterium was het tegengaan van mogelijk misbruik van de regeling. Na 
overleg met de politie, het OM, de Nationaal Rapporteur en enkele opvanginstellingen is besloten dat 
het verhogen van de drempel voor het verlenen van de bedenktijd onwenselijk is. Geconcludeerd werd 
dat ‘slachtoffers van mensenhandel bij hun eerste aanraking met de politie veelal nog niet bereid zijn 
om over hun mensenhandelsituatie te spreken. Door een verhoging van die drempel wordt de kans 
groter dat slachtoffers niet in aanmerking komen voor de bedenktijd en dus ook niet herkend worden 
als slachtoffer’.30 Tevens werd het onaannemelijk geacht dat mensen die misbruik willen maken van de 
Verblijfsregeling mensenhandel een beroep zullen doen op de bedenktijd, omdat dit niet leidt tot een 
duurzame verblijfsvergunning. Daarop werd besloten als criterium van de geringste aanwijzing aan te 
houden.

De bedenktijd staat conform de Vc 2000 uitsluitend open voor vreemdelingen die niet rechtmatig in 
Nederland verblijven31 en:

• werkzaam zijn of zijn geweest in een situatie als strafbaar gesteld in artikel 273f WvSr;
•  nog niet in Nederland werkzaam zijn geweest in een situatie die strafbaar is gesteld in artikel 

273f WvSr, maar wel mogelijk slachtoffer zijn van mensenhandel; of

28 Vandaar dat de rol van de IND bij het verlenen van de bedenktijd in dit onderzoek buiten beschouwing is gelaten. 
29 Kamerstukken II 2011/12, 28638, 78. 
30 Kamerstukken II 2011/12, 28638, 78, p. 2. 
31 De bedenktijd wordt evenwel ook aangeboden aan EU-/EER onderdanen en Zwitserse onderdanen voor zover zij 

geen rechten kunnen ontlenen aan het recht van de Europese Unie. Hoofdstuk B.8/3 van de Vc 2000. Vgl. ook Kamer-
stukken II 2013/14, 28638, 121, p. 6-7. 



Zicht op buitenlandse slachtoffers van mensenhandel
69

•  geen toegang tot Nederland hebben gehad, maar wel mogelijk slachtoffer zijn van mensen-
handel waarbij de KMar, zo nodig in overleg met het OM, bepaalt of er voldoende signalen 
van mensenhandel zijn om bedenktijd aan te bieden.

Het is op basis van dit beleid niet te zien of het criterium van de geringste aanwijzing ook voor de KMar 
geldt. Voor vermoedelijke slachtoffers die nog geen toegang tot Nederland hebben gehad, geldt in elk 
geval een ander criterium, namelijk dat van ‘voldoende signalen van mensenhandel’. Het ministerie van 
VenJ heeft aan de Nationaal Rapporteur aangegeven dat in gevallen waarin de vreemdeling wel al toe-
gang tot Nederland heeft gehad voor de KMar het criterium van de geringste aanwijzing geldt.32 Overi-
gens is in het beleid niet terug te zien of de KMar überhaupt de bedenktijd verleent buiten de gevallen 
waarin een vermoedelijk slachtoffer nog geen toegang tot Nederland heeft gehad. Evenwel geeft het 
ministerie van VenJ ook hier aan dat dit wel degelijk het geval is.33

In de gevallen waarin de vreemdeling nog geen toegang tot Nederland heeft gehad staat voor de KMar 
de optie open om over het verlenen van de bedenktijd in overleg te gaan met het OM. Voor de politie 
heeft de minister deze mogelijkheid nadrukkelijk willen uitsluiten. Over de bevoegdheid tot het verle-
nen van de bedenktijd zegt de minister:

“Deze bevoegdheid is voorbehouden aan de politie, waarbij geen overleg wordt gepleegd 
met het OM. Indien blijkt dat niet volgens deze regels wordt gehandeld, zal het kabinet 
daarop actie ondernemen.”34

Indien een vermoedelijk slachtoffer van de bedenktijd gebruikmaakt35, wordt door de IND het vertrek 
uit Nederland opgeschort. De bedenktijd wordt eenmalig verleend en wordt niet verlengd.36 Ook staat 
de bedenktijd uitsluitend open voor vermoedelijke slachtoffers, niet voor getuige-aangevers van men-
senhandel. De beleidsregels regelen verder wanneer de bedenktijd stopt. Over het algemeen gebeurt dit 
nadat een vermoedelijk slachtoffer een beslissing heeft genomen omtrent het meewerken aan een op-
sporingsonderzoek. Werkt hij37 niet mee, dan stopt na drie maanden de bedenktijd. Werkt een slachtof-
fer mee, dan komt hem een verblijfsvergunning toe op grondslag van artikel 3.48 Vreemdelingenbesluit 
2000 (hierna: Vb 2000); de duur van deze verblijfsvergunning is gekoppeld aan de duur van het strafpro-
ces.38 Over de verblijfsvergunning na bedenktijd gaat dit hoofdstuk niet en een bespreking daarvan blijft 
om die reden achterwege.39

32 Schriftelijke informatie van het ministerie van VenJ d.d. 4 oktober 2017. 
33 Schriftelijke informatie van het ministerie van VenJ d.d. 4 oktober 2017.
34 Kamerstukken II 2012/13, 33309, C, p. 17. 
35 Vanzelfsprekend kan een vermoedelijk slachtoffer niet tot gebruikmaking van de bedenktijd worden ‘gedwongen’. 
36 Hoofdstuk B8/3.1.
37 Waar in dit onderzoek over ‘hij’ wordt gesproken, kan ook ‘zij’ worden gelezen. 
38 Het gaat hier om een zgn. ‘verblijfsvergunning regulier voor bepaalde tijd’. Vgl. Kamerstukken II 2013/14, 28 638, nr. 

121, p. 3. 
39 Evenmin behandelt dit hoofdstuk de verblijfsvergunning op niet-tijdelijke humanitaire gronden, die kan worden 

verleend ook al wordt de strafzaak tegen een vermeende mensenhandelaar door het OM geseponeerd. Zie over de 
verschillende onderdelen van de Verblijfsregeling voor slachtoffers van mensenhandel uitgebreid Kamerstukken II 
2013/14, 28638, 121. 



mensenhandel Tiende rapportage van de Nationaal Rapporteur
70

De bevoegdheid een beslissing te nemen over het verlenen van de bedenktijd is, in elk geval in de prak-
tijk, neergelegd bij medewerkers van de politie, KMar of ISZW-DO. Het betreft hier opsporingsambtena-
ren die gecertificeerd zijn op gebied van het horen van slachtoffers van mensenhandel.40 Bij de  beslissing 
omtrent het verlenen van de bedenktijd zijn formeel geen andere organisaties of personen betrokken.41 
De mogelijke rol van het OM bij het verlenen van de bedenktijd aan vreemdelingen die nog geen toe-
gang tot Nederland hebben gehad (KMar), is een uitzondering op deze regel.

Strafvorderlijk beleid
Parallel aan het hierboven geschetste verblijfsrechtelijk kader, dat is geregeld in het vreemdelingen-
recht, bestaat het strafvorderlijk beleid ten aanzien van mensenhandel. Beide ‘kolommen’ zijn in de 
praktijk dikwijls met elkaar verweven.42 Zo bepaalt de Aanwijzing mensenhandel van het OM dat sig-
nalen van mensenhandel in alle gevallen worden ‘opgepakt’, wat betekent ‘dat wordt bekeken of er 
voldoende relevante aanknopingspunten voor opsporing zijn’.43 Voorts schrijft de Aanwijzing voor 
dat, voorafgaand aan een aangifte van mensenhandel, een informatief gesprek met de aangever wordt 
gevoerd. Dit gesprek dient ertoe zicht te krijgen op het slachtofferschap en het slachtoffer uitleg te 
geven over de strafrechtelijke procedure, dit alles vanuit het ‘perspectief van een evt. strafrechtelijk 
vervolg’.44

De fase waarin sprake is van een ‘signaal mensenhandel’ kan samenvallen met de waarneming, door 
bijvoorbeeld de politie, dat sprake is van een geringste aanwijzing van mensenhandel. In dat geval geldt 
dus tegelijkertijd een plicht het slachtoffer over de bedenktijd te informeren en die, indien gewenst, te 
verlenen (Vc 2000), maar ook om het signaal ‘op te pakken’, i.e.: te bezien of er voldoende relevante 
aanknopingspunten voor opsporing zijn (Aanwijzing mensenhandel).45 Ook geldt de verplichting een 
informatief gesprek te voeren (Aanwijzing mensenhandel).

40 Zo is in het Referentiekader Mensenhandel en Mensensmokkel van de politie bepaald dat het spreken met en het 
horen van slachtoffers dient te geschieden door een koppel opsporingsambtenaren van wie er ten minste één men-
senhandel gecertificeerd is (Referentiekader mensenhandel 2016, referentie 18). Onder gecertificeerde mensenhan-
delrechercheurs worden verstaan rechercheurs die de opleiding PCM, migratiecriminaliteit, AMO/AMS of OCM met 
goed gevolg hebben afgerond. Dit uitgangspunt wordt onverkort gehanteerd in de nieuwe ‘Instructie Mensenhandel 
en Mensensmokkel’, dat op den duur het referentiekader zal vervangen. Ten tijde van het schrijven van deze rap-
portage was deze instructie nog niet definitief vastgesteld. Ook de KMar en ISZW-DO hanteren het voornoemde 
uitgangspunt, maar hebben dit niet vastgelegd in intern beleid. Overigens schrijft de Vc 2000 zelf niet voor wie 
binnen deze organisaties de bedenktijd moet verlenen. 

41 In het kader van het interdepartementale project Nationaal Verwijsmechanisme Mensenhandel (NVM) is een pilot 
gestart waarin onderzoek wordt gedaan naar de wenselijkheid van multidisciplinaire advisering over de vaststelling 
van het slachtofferschap van mensenhandel. De multidisciplinaire advisering die hier wordt bedoeld ziet echter op 
fases na de bedenktijd, namelijk in gevallen waarin een verblijfsvergunning niet wordt verlengd omdat sprake is van 
een sepot of vrijspraak van de vermeende mensenhandelaar. 

42 Er is in dit geval dus sprake van een ‘vervlechting van domeinen’, vgl. Van der Meij & Van der Leun 2010, p. 67-83. 
43 Aanwijzing mensenhandel, Stcrt. 2013, 16816.
44 Aanwijzing mensenhandel, Stcrt. 2013, 16816, onder ‘Opsporing’.
45 De verplichting om elk signaal op te pakken, kan worden gezien als een invulling van de in het belangrijke Rantsev-

arrest geformuleerde verplichting voor staten om ‘operational measures’ te nemen indien sprake is van omstandig-
heden ‘giving rise to a credible suspicion that an identified individual had been, or was at real and immediate risk 
of being, trafficked or exploited […]’. EHRM 7 januari 2010, nr. 25965/04 (Rantsev t. Cyprus/Rusland). 



Zicht op buitenlandse slachtoffers van mensenhandel
71

Hoewel deze verschillende soorten verplichtingen in de tijd vaak samenvallen en daardoor, zoals ook in 
paragraaf 3.5 te zien zal zijn, door elkaar heen lopen, moet niet het uiteenlopende karakter ervan uit het 
oog worden verloren. De verplichtingen die gelden op grondslag van de Aanwijzing zijn strafrechtelijk 
van aard en bijgevolg primair gericht op het opsporen en vervolgen van mensenhandel. De bedenktijd-
regeling vloeit daarentegen voort uit het vreemdelingenrecht en is bedoeld te voorzien in de verblijfs-
rechtelijke grondslag voor het in een vroeg stadium bieden van rust en bedenktijd aan een vermoedelijk 
slachtoffer, namelijk om hem of haar de tijd te geven na te denken over het verlenen van eventuele 
medewerking aan een opsporingsonderzoek. De twee procedures hangen samen, maar zijn wel van el-
kaar te onderscheiden.

Hoewel de hierboven beschreven procedure primair als een internationaalrechtelijke verplichting werd 
neergezet, bestaat de bedenktijdprocedure in Nederland overigens al sinds 1988. Gedurende het politiek 
debat rondom de eerste poging tot opheffing van het bordeelverbod te komen, kwam ook de vraag op 
welke de rechtspositie zou moeten zijn van vreemdelingen die hier in Nederland slachtoffer van, toen 
nog, vrouwenhandel, waren geworden.46 In eerste instantie zag de toenmalige minister van Justitie 
weinig in een aparte regeling voor slachtoffers van vrouwenhandel.47 Maar door een motie uit de Twee-
de Kamer heeft de bedenktijd uiteindelijk toch een plaats gekregen in het vreemdelingenrecht, toen 
nog als de B22-regeling.48 Door de jaren heen zijn enige aanpassingen in de regeling doorgevoerd, maar 
de principes achter de bedenktijd zijn niet veranderd.

3.2 Aanleiding tot het doen van dit onderzoek

De aanleiding tot het doen van dit onderzoek is gelegen in een combinatie van factoren. Ten eerste is 
het de Nationaal Rapporteur in de afgelopen jaren meermaals gebleken dat de bedenktijdprocedure 
geen ‘rustig bezit’ is. Op regelmatige basis ontstaat discussie of in een voorkomende zaak al dan niet 
terecht de bedenktijd is verleend.49 Het beleidscriterium ‘geringste aanwijzing van mensenhandel’, 
waarvan de aanwezigheid bepaalt of een vermoedelijk slachtoffer in aanmerking komt voor een bedenk-
tijd, beslecht deze discussies doorgaans niet, omdat de term een onbepaald karakter heeft.50 Dat laatste 
vormt de tweede reden voor het doen van dit onderzoek. Het feit dat de criteria op basis waarvan de 
bedenktijd aangeboden dient te worden verder niet zijn gedefinieerd, en dat de beslissing over het ver-
lenen van de bedenktijd in handen ligt van professionals zelf, maakt dat in de praktijk nog in ruime mate 
vrijheid bestaat om te beslissen wanneer iemand wel en wanneer iemand niet de bedenktijd krijgt aan-
geboden. Om een goed beeld te krijgen van de praktijk van de bedenktijdprocedure is het dus essentieel 
om te bezien welke overwegingen een rol spelen bij de totstandkoming van een beslissing omtrent het 
verlenen van de bedenktijd.

46 Pas op 1 februari 1994 is de strafbaarstelling zo aangepast dat deze volledig ‘sekseneutraal’ werd, en dus ook ging 
zien op mannen. Toen trad in werking de herziene strafbaarstelling van mensenhandel in art. 250ter (oud) Sr. 

47 Kamerstukken II 1986/87, 20034, 1, p. 5.
48 Kamerstukken II 1987/88, 20034, 7. De regeling is door de jaren heen onderhevig geweest aan nogal wat vernummerin-

gen. Zo stond de bedenktijdregeling eerst in Hoofdstuk B22, vervolgens in B17, toen in B9 en uiteindelijk, sinds 2013, 
in Hoofdstuk B8. 

49 Roeleven 2013; Rijken, Van Dijk & Klerx- van Mierlo 2013; Rijken 2012; Wijers 2004.
50 Dit geldt overigens ook voor het criterium ‘voldoende signalen van mensenhandel’, dat in bepaalde gevallen voor 

de KMar geldt. 



mensenhandel Tiende rapportage van de Nationaal Rapporteur
72

Afname van het aantal slachtoffers dat gebruik maakt van de bedenktijd
Uit de vreemdelingenrechtelijke gegevens met betrekking tot mogelijke slachtoffers van men-
senhandel blijkt dat het aantal slachtoffers dat gebruik heeft gemaakt van de bedenktijd in de 
periode 2012-2016 fors is teruggelopen.51 Waar in 2012 nog 259 slachtoffers gebruikmaakten van 
de bedenktijd is dit aantal in 2016 gedaald naar 116. Twee oorzaken lijken hieraan ten grondslag 
te liggen. Allereerst is sprake van een totale terugloop van het aantal geregistreerde slachtoffers 
van mensenhandel in Nederland. Dit komt onder meer voort uit de reeds eerder door de Natio-
naal Rapporteur geconstateerde druk op de opsporingsdiensten en de extra inzet op de aanpak 
van mensensmokkel. Ten tweede blijkt uit diverse onderzoeken en berichten uit het veld dat 
slachtoffers van mensenhandel vaker de voorkeur geven aan een asielprocedure boven de ver-
blijfsregeling mensenhandel, omdat laatstgenoemde regeling onvoldoende rechtsbescherming 
en perspectief op langdurig verblijf zou bieden.52 Uit hetzelfde onderzoek blijkt tevens dat bui-
tenlandse slachtoffers van mensenhandel gemiddeld na 58,5 dagen aangifte doen, waarna de 
bedenktijd eindigt. Dat betekent dat slachtoffers gemiddeld gezien geen gebruik maken van de 
maximale termijn van drie maanden.53

De derde aanleiding voor dit onderzoek is meer theoretisch van aard, en hangt samen met de hierboven 
al geconstateerde verweving van het domein van het strafrecht en het vreemdelingenrecht. Er werd al 
opgemerkt dat de overlap tussen deze domeinen aan de ene kant onvermijdelijk is, maar dat het tege-
lijkertijd belangrijk is dat de doeleinden en criteria achter de procedures uit deze velden niet door elkaar 
heen worden gehaald. Het is belangrijk om te bezien in hoeverre daarvan in de praktijk al dan niet 
sprake is.

3.3 De betrokken organisaties

Voor dit onderzoek is gesproken met medewerkers van drie (publieke) organisaties: de politie, KMar 
en ISZW-DO. Het betreft hier organisaties waarin medewerkers werkzaam zijn die de taak toebedeeld 
hebben gekregen de bedenktijd te verlenen.54 Zoals reeds te zien is geweest, zijn de beleidsregels 
over de bedenktijd neergelegd in de Vc 2000 en de bijlage daarbij. Voor een goed begrip van de resul-
taten van dit onderzoek is het belangrijk op hoofdlijnen een beeld te schetsen van de manier waarop 
de betrokken organisaties zijn georganiseerd. Vandaar dat op beknopte wijze stil wordt gestaan bij 
de hoofdstructuur van deze organisaties, hun taakstelling op het gebied van de aanpak van mensen-
handel en de ‘plek’ binnen de organisatie waar de voor dit onderzoek geïnterviewde personen zich 
‘bevinden’.

51 Nationaal Rapporteur 2017 (Slachtoffermonitor mensenhandel 2012-2016), p. 70. 
52 Zie bijvoorbeeld Leermakers, Glasgow-Kulu, Heeringa et al. 2017; De Jong 2015; Nationaal Rapporteur 2015 (Naar een 

kindgericht beschermingssysteem voor alleenstaande minderjarige vreemdelingen).
53 Nationaal Rapporteur 2017 (Slachtoffermonitor mensenhandel 2012-2016), p. 78. 
54 Zoals reeds te zien is geweest verschilt de grondslag op basis waarvan de organisatie een rol toekomt bij het verlenen 

van de bedenktijd. In de Vc 2000 is expliciet bepaald dat de politie reeds bij de geringste aanwijzing van mensenhan-
del aan het vermoedelijk slachtoffer een bedenktijd aanbiedt. In de praktijk wordt dit criterium ook gehanteerd door 
de KMar, die ook in de Vc 2000 is genoemd. ISZW-DO is in het geheel niet in de Vc 2000 genoemd, maar medewerkers 
bieden de bedenktijd feitelijk wel aan. 

https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx
https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx


Zicht op buitenlandse slachtoffers van mensenhandel
73

3.3.1 Politie
Per 1 januari 2013 is er een Nationale Politie. Die is het gevolg van een grote reorganisatie van de politie 
waarbij ‘centralisatie’ het sleutelwoord vormt. De Nationale Politie kent in totaal elf eenheden: tien 
regionale eenheden en één Landelijke Eenheid. De betreffende regionale eenheden zijn Noord-Neder-
land, Oost-Nederland, Midden-Nederland, Noord-Holland, Amsterdam, Den Haag, Rotterdam, Zeeland-
West-Brabant, Oost-Brabant en Limburg. De kern van de activiteiten van de politie op het terrein van de 
bestrijding van mensenhandel wordt gevormd door de werkzaamheden van de Dienst Regionale Recher-
che (DRR), waarover elke regionale eenheid beschikt. Binnen de DRR bestaan verschillende opsporings-
afdelingen, waarvan er één is gericht op – onder meer – de opsporing van mensenhandel: de Afdeling 
Vreemdelingen, Identificatie, Mensenhandel (AVIM). Binnen deze ‘AVIM’s’ vormt het verrichten van 
opsporingsonderzoeken naar migratiecriminaliteit en mensenhandel één van de drie taakstellingen, 
naast de toezicht, handhaving en het identiteitsonderzoek in het kader van de Vw 2000. Hoewel de 
naamgeving anders doet vermoeden, is deze afdeling ook belast met het doen van opsporingsonderzoe-
ken naar mensenhandel zonder dat sprake is van een relatie met migratie dan wel vreemdelingen. Elke 
regionale eenheid beschikt in Nederland over een AVIM. Binnen elk AVIM is een landelijk specialist 
mensenhandel aangesteld, een persoon die binnen de betreffende regionale eenheid optreedt als ex-
pert op het gebied van mensenhandel.55 Opsporingsonderzoeken naar mensenhandel vinden door-
gaans plaats onder het gezag van een officier van justitie bij een (regionaal) arrondissementsparket.

Naast de regionale eenheden kan ook de Landelijke Eenheid betrokken zijn bij opsporingsonderzoeken 
naar mensenhandel, bijvoorbeeld als sprake is van georganiseerde criminaliteitsnetwerken of een ster-
ke internationale component waarbij specifieke expertise vereist is. Deze onderzoeken vinden plaats 
onder het gezag van een officier van justitie bij het Landelijk Parket. Naast de opsporing kunnen ver-
schillende organisatieonderdelen binnen de politie een taak hebben bij de signalering van mensenhan-
del. Dat geldt bijvoorbeeld voor de basisteams van de politie; zij zijn op lokaal niveau actief en vervullen 
onder meer de ‘ogen-en-orenfunctie’ binnen de politie.56

De personen die zijn belast met de verlening van de bedenktijd aan vermoedelijke slachtoffers van men-
senhandel zijn doorgaans ingedeeld bij de Teams Mensenhandel van de verschillende AVIM’s.

De belangrijkste beleidsdocumenten bij de uitvoering van taken op het terrein van mensenhandel voor 
de politie zijn de Aanwijzing mensenhandel van het OM en het ‘eigen’ Referentiekader mensenhandel- 
en mensensmokkel uit 2016.57 In het referentiekader is nader omschreven op welke manier in de regio-

55 De specialisten komen in beginsel maandelijks bijeen in het zogenoemde ‘LOSM’, het Landelijk Overleg Specialisten 
Mensenhandel. Het LOSM wordt voorgezeten door het hoofd van het Expertisecentrum Vreemdelingen Identificatie 
en Mensenhandel (EVIM), dat in het domein van de AVIM’s een beleidsontwikkelende, adviserende en ondersteu-
nende rol speelt. 

56 Zie over de rol van basisteams uitgebreid Terpstra, Van Duijneveldt, Eikenaar et al. 2016. 
57 In 2013 is de nieuwe OM-aanwijzing mensenhandel in werking getreden. Anders dan voorheen is die minder gaan 

voorzien in uitgebreide instructies aan andere partners dan het OM zelf. Om die reden ontstond binnen de politie 
behoefte aan het opstellen van een ‘eigen’ beleidsstuk over mensenhandel. Het resultaat daarvan is het Referentie-
kader, dat in 2016 werd vastgesteld. Doelstelling van het Referentiekader is enige uniformiteit te creëren in de tien 
eenheden. Momenteel wordt gewerkt aan een opvolger van het Referentiekader, de zogenoemde Instructie. Reden 
voor de snelle opvolging van het Referentiekader is de behoefte om het beleid over mensenhandel meer te stroom-
lijnen met het beleid van de zedenpolitie. 



mensenhandel Tiende rapportage van de Nationaal Rapporteur
74

nale eenheden invulling wordt gegeven aan de politietaak op het gebied van mensenhandel. Het beleid 
omtrent het verlenen van de bedenktijd is neergelegd in de documenten die in §3.2 werden behandeld.

3.3.2 Inspectie SZW, Directie Opsporing
De Inspectie SZW heeft de taak toezicht te houden op de naleving van uiteenlopende wet- en regelgeving 
in het brede domein van werk en inkomen, waaronder de Wet arbeid vreemdelingen, Wet minimum-
loon, de Arbeidsomstandighedenwet en de Arbeidstijdenwet. De Inspectie SZW bestaat uit meerdere 
directies, die veelal weer bestaan uit inspectieteams die zich primair toeleggen op het toezicht en de 
handhaving van de betreffende wet- en regelgeving. Dat gebeurt doorgaans op bestuursrechtelijke 
grondslag. Ook heeft de Inspectie SZW een Directie Opsporing. Dit is een zogenoemde bijzondere op-
sporingsdienst, die dezelfde bevoegdheden heeft als de politie, maar dan specifiek in het kader van 
opsporingsonderzoeken naar strafbare feiten in het domein van werk en inkomen. Deze opsporings-
dienst handelt op grondslag van het strafrecht.

De taak van de Inspectie SZW op het terrein van mensenhandel is primair belegd bij deze Directie Op-
sporing. Deze opsporingsdienst legt zich uitsluitend toe op de opsporing van mensenhandel met het 
oogmerk van arbeidsuitbuiting.58 Hieronder wordt de uitbuiting in de prostitutie niet verstaan; hoewel 
prostitutie in Nederland legale arbeid is, worden mensenhandelzaken met een seksuele component 
alleen door politie of KMar opgepakt. Sporadisch komt het voor dat ook de politie een zaak van arbeids-
uitbuiting draait, al is als gevolg van werkafspraken tussen politie en ISZW-DO de laatste jaren sprake 
van een verdergaande vorm van concentratie van arbeidsuitbuitingszaken bij ISZW-DO.59 Opsporings-
onderzoeken naar mensenhandel van de Directie Opsporing vinden plaats onder gezag van een officier 
van justitie bij het Functioneel Parket (FP) van het OM.

Naast de opsporingstaak van de Directie Opsporing kunnen de bestuursrechtelijke inspectiediensten 
een belangrijke rol spelen bij het signaleren van mensenhandel, bijvoorbeeld in het kader van een con-
trole van de naleving van de hierboven al genoemde wetten. Om deze reden zijn de laatste jaren inspec-
teurs van de directies Arbeidsmarktfraude (AMF) en Arbeidsomstandigheden (Arbo) getraind in het 
herkennen van signalen van mensenhandel.60

De personen die zijn belast met de verlening van de bedenktijd aan vermoedelijke slachtoffers van men-
senhandel zijn bij uitsluiting werkzaam voor de Directie Opsporing. Hierboven is al te zien geweest dat 
de taak om de bedenktijd te verlenen voor de ISZW-DO nergens in het beleid is beschreven. Het is echter 
staande praktijk dat medewerkers van ISZW-DO wel zelf de bedenktijd aanbieden, hoewel de adminis-
tratieve afhandeling deels door de politie wordt opgepakt.61

Het belangrijkste beleidsdocument bij de uitvoering van de taken op het terrein van mensenhandel voor 
de Inspectie SZW is de Aanwijzing mensenhandel van het OM. Het beleid omtrent het verlenen van de 
bedenktijd is neergelegd in de documenten die in §3.1 werden behandeld.

58 Hoewel in Nederland ook prostitutie geldt als legale arbeid, worden opsporingsonderzoeken naar uitbuiting in de 
prostitutie niet door de Directie Opsporing gedraaid. 

59 Zie Referentiekader van de politie.
60 Mondelinge informatie van Inspectie SZW, Directie Opsporing d.d. 2 oktober 2017. 
61 Zie daarvoor de kadertekst op p. 67-68. 



Zicht op buitenlandse slachtoffers van mensenhandel
75

3.3.3 KMar
De bestrijding van mensenhandel is niet specifiek als taak van de KMar in de wet genoemd62 en ook in 
de begroting voor het jaar 2017 is mensenhandel niet opgenomen.63 Wel is de KMar verantwoordelijk 
voor het uitvoeren van de algemene politietaak op Schiphol en overige aangewezen luchtvaartterrei-
nen.64 Bijgevolg heeft de KMar op die plekken tevens een taak in de bestrijding van mensenhandel. De 
generieke politietaak op die plaatsen brengt met zich dat de KMar zelfstandig en proactief opsporings-
onderzoeken naar mensenhandel kan verrichten.65 Ingeval van een verdenking gaat de KMar zelf tot 
aanhouding over en kan het opsporingsonderzoek zelfstandig worden verricht.66

Naast Schiphol en de andere aangewezen luchtvaarttereinen weet de KMar zich ook op andere plekken 
geconfronteerd met (signalen van) mensenhandel. Zo heeft de KMar een specifieke, in de wet opgeno-
men taak ten aanzien van de bestrijding van mensensmokkel en fraude met reis- en identiteitsdocumen-
ten.67 Bovendien voert de KMar controle en toezicht uit op basis van de Vw 2000, onder meer aan de 
landsgrens.68 In het kader van deze taakstellingen kunnen ook signalen van mensenhandel worden 
waargenomen. Doet dit signaal zich niet voor op de luchthavens waarop de KMar een algemene politie-
taak heeft, dan wordt dit signaal door de KMar gedeeld met het EMM en het betreffende AVIM-team van 
de politie.69 De KMar kan in de grensstreek, bij gebrek aan een algemene of specifiek op mensenhandel 
toegespitste politietaak, de eerste strafvorderlijke maatregelen nemen in geval van verdenking van men-
senhandel.70 Wel worden in deze situaties de betrokken AVIM-eenheid en de officier van justitie verwit-
tigd ten behoeve van afspraken over overdracht en opvolging.

Naast de eigenstandige taak op het terrein van de opsporing van mensenhandel op onder meer 
Schiphol en de overige aangewezen luchtvaartterreinen, en de (doorgaans) meer signalerende taak 
vanuit de grensstreken, kan de KMar ook een ondersteunende rol hebben bij lopende opsporingson-
derzoeken van de politie naar mensenhandel. Deze assisterende taak vloeit voort uit artikel 4 lid 1 
sub d Pw 2012, waarin staat dat de KMar aan de politie assistentie kan verlenen bij de bestrijding van 

62 Art. 4 Pw 2012. Zie ook de Brief van de minister van VenJ d.d. 29 november 2016 inzake de wettelijke taak Konink-
lijke Marechaussee bij mensenhandel (in reactie op motie Segers c.s.). Vgl. ook Ministerie van Defensie, Beleidsdoor-
lichting. De inzet van de Koninklijke Marechaussee voor mensenhandel en mensensmokkel, maart 2013, te raadplegen via: https://
zoek.officielebekendmakingen.nl/blg-214795.pdf (laatst geraadpleegd 5 oktober 2017). 

63 Kamerstukken II 2016/17, 34550 X, 2, p. 44 e.v. 
64 Art. 4 lid 1 sub c Pw 2012 jo. art. 1 Regeling van de ministers van Justitie, van Binnenlandse Zaken en van Defensie 

(nrs. 430241/594/GBJD, EA 94/U894 en CWW 85/008), houdende aanwijzing van de overige luchtterrein waarop de 
Koninklijke marechaussee de politietaak uitvoert.

65 Vgl. over de rol van de KMar bij de bestrijding van mensenhandel de Brief van de minister van Veiligheid en Justitie 
d.d. 29 november 2016 inzake de wettelijke taak Koninklijke Marechaussee bij mensenhandel (in reactie op motie 
Segers c.s.). 

66 Brief van de minister van VenJ d.d. 29 november 2016 inzake de wettelijke taak Koninklijke Marechaussee bij men-
senhandel (in reactie op motie Segers c.s.), p. 2. 

67 Art. 4 lid 1 sub g Pw 2012. 
68 Art. 4 lid 1 sub f Pw 2012. Zie ook de Brief van de minister van Veiligheid en Justitie d.d. 29 november 2016 inzake de 

wettelijke taak Koninklijke Marechaussee bij mensenhandel (in reactie op motie Segers c.s.), p. 3.
69 Dit staat in de samenwerkingsafspraken uit 2017 die zijn gemaakt tussen de Nationale Politie en de KMar naar aan-

leiding van de Brief van de minister van Veiligheid en Justitie d.d. 29 november 2016 inzake de wettelijke taak Ko-
ninklijke Marechaussee bij mensenhandel (in reactie op motie Segers c.s.). De afspraken zijn niet openbaar.

70 Brief van de minister van Veiligheid en Justitie d.d. 29 november 2016 inzake de wettelijke taak Koninklijke Mare-
chaussee bij mensenhandel (in reactie op motie Segers c.s.), p. 3.

https://zoek.officielebekendmakingen.nl/blg-214795.pdf
https://zoek.officielebekendmakingen.nl/blg-214795.pdf


mensenhandel Tiende rapportage van de Nationaal Rapporteur
76

grensoverschrijdende criminaliteit. Op het gebied van de bestrijding van mensenhandel kunnen 
voor wat betreft de KMar kortom een volwaardige, een signalerende en een assisterende taak worden 
onderscheiden.

Het voornaamste strafrechtelijke beleidsdocument waaraan de KMar is onderworpen betreft – weder-
om – de Aanwijzing mensenhandel van het OM. Ook voor de KMar geldt dat elk signaal van mensen-
handel wordt opgepakt, maar de manier waarop daaraan opvolging wordt gegeven hangt af van de taak 
van waaruit in voorkomende gevallen gehandeld wordt (de volwaardige, signalerende of assisterende). 
Het beleid ten aanzien van de verlening van de bedenktijd is voor de KMar anders vormgegeven dan 
voor de politie en ISZW-DO. In de Vc 2000 is bepaald dat, indien zich indicaties van mensenhandel 
voordoen bij een vreemdeling die via Schiphol Nederland inreist, de bevoegdheden van de Districts-
commandant KMar Schiphol gelijkgesteld zijn met die van de Korpschef van Politie.71 In de praktijk 
wordt het beleid omtrent de bedenktijd evenwel ook toegepast op andere plaatsen waar de KMar in 
aanraking komt met vermoedelijke slachtoffers, zoals uit de beschrijving van de bevindingen in para-
graaf 3.5 nog zal blijken.

In de Vc 2000 is voor de politie bepaald dat reeds bij de geringste aanwijzing dat sprake is van mensen-
handel de bedenktijd wordt aangeboden.72 Volgens het ministerie van VenJ geldt dit criterium ook voor 
de KMar, maar alleen in die gevallen waarin de vreemdeling reeds toegang heeft gehad tot Nederland.73 
Heeft de vreemdeling nog geen toegang tot Nederland gehad, dan geldt het criterium dat sprake moet 
zijn van voldoende signalen van mensenhandel. In deze gevallen staat bovendien de mogelijkheid open 
om over het verlenen van de bedenktijd overleg te voeren met het OM. Waarom in deze gevallen een 
overlegoptie met het OM is ingebouwd, is niet in het beleid verankerd. Het ministerie van VenJ heeft aan 
de Nationaal Rapporteur aangegeven dat de reden hiervoor is dat de vreemdeling in kwestie nog geen 
toegang tot Nederland heeft gehad, en dus – zeker bij illegaliteit – andere belangen een rol gaan spe-
len.74 Het ministerie van VenJ geeft tevens aan dat het overleg met het OM begrepen moet worden 
vanuit het perspectief van de bescherming van het potentieel slachtoffer; een extra overlegmoment kan 
er bijvoorbeeld voor zorgen dat de illegale vreemdeling niet alleen als zodanig wordt gezien, maar ook 
als potentieel slachtoffer van mensenhandel.75

Hierboven werden drie rollen voor de KMar onderscheiden op het gebied van de aanpak van mensen-
handel. Vanuit alle drie de rollen kan de KMar in aanraking komen met potentiële slachtoffers van 
mensenhandel en in alle gevallen geldt onverkort het beleid omtrent de bedenktijd. De beperkte betrok-
kenheid van de KMar in opsporingsonderzoeken naar mensenhandel waar de organisatie vanuit haar 
signalerende of assisterende rol bij is betrokken, doet met andere woorden niet af aan een structureel 
volwaardige taak als het gaat om het verlenen van de bedenktijd in gevallen waarin sprake is van een 
geringste aanwijzing van mensenhandel. Ook hier is het, kortom, belangrijk de strafrechtelijke en 
vreemdelingenrechtelijke taak goed van elkaar te onderscheiden.

71 Hoofdstuk B8/3 van de Vc 2000, §3.1. 
72 Hoofdstuk B8/3 van de Vc 2000, §3.1, ad 1. 
73 Schriftelijke informatie van het ministerie van VenJ d.d. 4 oktober 2017. 
74 Mondelinge informatie van het ministerie van VenJ d.d. 18 september 2017. 
75 Mondelinge informatie van het ministerie van VenJ d.d. 18 september 2017. 



Zicht op buitenlandse slachtoffers van mensenhandel
77

Zoals hierboven al werd opgemerkt is de KMar actief op verschillende locaties. Op de aangewezen lucht-
havens is sprake van een volwaardige politietaak.76 Op de locaties die verder voor dit onderzoek zijn 
bezocht, komt de KMar vooral in aanraking met mensenhandel via controles in het kader van het zoge-
noemde Mobiel Toezicht Veiligheid (‘MTV-controles’). In deze gevallen is men slechts bevoegd zelf een 
opsporingsonderzoek te starten indien sprake is van een verdenking van mensenhandel. In dat geval 
kan de KMar zelf een aanhouding verrichten. Is geen sprake van een verdenking van mensenhandel, 
maar wel van een signaal, dan wordt die informatie doorgaans met de politie gedeeld. In zulke gevallen 
kan, gelet op het bovenstaande, wel reden zijn om de bedenktijd aan te bieden; het ontbreken van een 
verdenking sluit de aanwezigheid van een geringste aanwijzing van mensenhandel immers niet uit.

De medewerkers van de KMar die belast zijn met de taak een beslissing over het verlenen van de bedenk-
tijd te nemen, zijn zonder uitzondering werkzaam binnen de opsporingsteams van de KMar.77 Deze teams 
houden zich bezig met de opsporing van verschillende strafbare feiten, waaronder in voorkomende ge-
vallen dus ook mensenhandel. Opsporingsteams binnen de KMar kunnen zich bezig houden met inci-
dentele opsporing, maar werken ook in meer projectmatige verbanden. Voor dit onderzoek is gesproken 
met medewerkers (opsporingsambtenaren) van opsporingsteams bij verschillende zogenoemde ‘briga-
des’, die zowel onderdeel uitmaakten van incidentele als projectmatig werkende opsporingsteams.

Observaties bij de taakstelling van de organisaties en hun verhouding tot het beleid
Hierboven is duidelijk geworden dat de taakstelling op het gebied van de aanpak van mensenhandel per 
organisatie verschilt en een uiteenlopende wettelijke grondslag kent. Wel kent het vreemdelingenrech-
telijk en strafrechtelijk beleid op het gebied van de aanpak van mensenhandel grote gelijkenissen. Zo zijn 
zowel de politie, KMar als ISZW-DO (feitelijk) onderworpen aan de beleidsregels die ten aanzien van de 
bedenktijd in de Vc 2000 zijn opgenomen. Ook vanuit strafvorderlijk perspectief is men gehouden aan 
dezelfde beleidsregels, ditmaal die uit de Aanwijzing mensenhandel van het OM. Hoewel het beleid dus 
enerzijds vertrekt vanuit enigszins generieke uitgangspunten78, moet dat worden uitgevoerd door orga-
nisaties met een eigen en specifieke taakstelling. Zo richt ISZW-DO zich alleen op mensenhandel met het 
oogmerk van arbeidsuitbuiting (thematische taakstelling) en heeft de KMar op verschillende plaatsen 
uiteenlopende taken (plaatselijke taakstelling). Onmiskenbaar ‘landt’ ook het beleid over de bedenktijd 
daarmee in uiteenlopende contexten. Of die context een rol speelt bij de manier waarop dat beleid wordt 
toegepast in de praktijk komt bij de bespreking van de resultaten in paragraaf 3.5 nog aan de orde.

3.4 Methodologie

In dit hoofdstuk staat de vraag centraal op welke wijze in de praktijk de bedenktijd wordt verleend. In het 
bijzonder is daarbij aandacht voor het proces dat aan de beslissing over de bedenktijd ten grondslag ligt 
en voor de factoren die een rol spelen bij het verlenen van de bedenktijd. Aangezien deze beslissing in 

76 Art. 4 lid 1 sub c Pw 2012 jo. art. 1 Regeling van de ministers van Justitie, van Binnenlandse Zaken en van Defensie 
(nrs. 430241/594/GBJD, EA 94/U894 en CWW 85/008), houdende aanwijziging van de overige luchtterrein waarop de 
Koninklijke marechaussee de politietaak uitvoert.

77 Schriftelijke informatie van de KMar d.d. 4 oktober 2017. 
78 Al zijn daarin wel accentverschillen te herkennen, zoals bijvoorbeeld het andere criterium dat voor de KMar geldt bij 

het beslissen over het verlenen van de bedenktijd. 



mensenhandel Tiende rapportage van de Nationaal Rapporteur
78

handen ligt van medewerkers van verschillende instanties is ervoor gekozen deze vraag te beantwoorden 
aan de hand van het afnemen van interviews met medewerkers die vanuit hun functie zijn belast met het 
verlenen van de bedenktijd.79 Ook zijn enkele medewerkers geïnterviewd die niet zelf over het verlenen 
van de bedenktijd beslissen, maar daarmee – vanuit een meer coördinerende rol – wel op  dagelijkse 
basis te maken hebben. In totaal zijn voor dit onderzoek dertig personen geïnterviewd. De onderzoekers 
zijn via de betrokken organisaties met deze personen in contact gebracht. Van de geïnterviewden waren 
veertien personen werkzaam bij de politie, zeven bij de KMar en negen bij ISZW-DO.

Gekozen is voor het afnemen van interviews, omdat deze methode de onderzoekers in staat stelt ken-
nis te nemen van de dieper gelegen ideeën en mechanismen die een rol spelen bij het nemen van een 
beslissing over de bedenktijd en van het proces dat daaraan ten grondslag ligt.80 De interviews zijn 
afgenomen tussen december 2016 en april 2017 en daarbij is gebruik gemaakt van een zogenoemde 
‘semi-gestructureerde’ vragenlijst (Bijlage 2): op voorhand zijn enkele thema’s uitgekozen die tijdens 
elk vraaggesprek terugkeren om op adequate wijze de centraal staande onderzoeksvraag te kunnen 
beantwoorden. Daarnaast is ernaar gestreefd onderwerpen die zelf door de geïnterviewden werden 
aangedragen zoveel als mogelijk uit te vragen, ook indien die onderwerpen niet aan de geselecteerde 
thema’s gerelateerd waren.

De interviews varieerden in duur van veertig minuten tot ruim anderhalf uur. Alle interviews zijn na af-
loop getranscribeerd en geanonimiseerd, hetgeen ook voorafgaand aan de gesprekken is aangegeven 
aan de participanten. De getranscribeerde interviews zijn vervolgens aan de participanten voorgelegd 
en hen is de mogelijkheid gegeven om, indien gewenst, correcties door te voeren. Hiervan is vrijwel 
geen gebruik gemaakt. De enkele aanpassingen die werden gedaan, zagen vrijwel uitsluitend op gevoe-
lige informatie over de wijze waarop de betrokken instantie bij opsporingsonderzoeken opereert. Dit 
heeft dan ook geen invloed gehad op de resultaten van dit onderzoek. De getranscribeerde interviews 
zijn door twee onderzoekers apart van elkaar handmatig geanalyseerd en gecodeerd, waarna, in onder-
ling overleg, een definitieve codelijst is opgesteld.

3.5 Bevindingen

In deze paragraaf staan de bevindingen uit dit onderzoek centraal. Om de leesbaarheid te bevorderen, 
is de bespreking van de resultaten geordend aan de hand van enkele fasen die in het proces rondom de 
verlening van de bedenktijd zijn te onderscheiden (Figuur 3.1). Deze fasen liggen niet in het beleid be-
sloten, maar zijn naar voren gekomen in de interviews met de respondenten. Daarmee vormen de te 
onderscheiden fasen in wezen al een bevinding op zich, aangezien het feit dat de verlening van de be-
denktijd in fasen is opgedeeld, in feite al weergeeft hoe het proces dat ten grondslag ligt aan het verle-
nen van de bedenktijd is vormgegeven. Kijkend naar de verschillende fasen gaat het in eerste instantie 
om de fase van de melding. In deze fase wordt de betreffende organisatie, bijvoorbeeld de politie, voor 
het eerst geconfronteerd met een signaal van mensenhandel. Een melding kan informatie van uiteen-
lopende aard bevatten. Zo kan het gaan om een wijkagent die zich zorgen maakt over de invloed van een 
groep jongens op een hem ambtshalve bekend meisje. Ook kunnen bezorgde burgers de politie bellen 
en gebeurt het dat de advocatuur melding maakt van het mogelijke slachtofferschap van een cliënt. Voor 

79 In dit hoofdstuk worden zij ‘beslissers’ genoemd. 
80 Zie over de gehanteerde methodologie Seale 2012.



Zicht op buitenlandse slachtoffers van mensenhandel
79

de tweede fase is in dit hoofdstuk de metafoor van het ‘voorportaal’ gebruikt: het gaat hier om de fase 
waarin de informatie uit de melding nader door de organisatie wordt onderzocht met het oog op het 
nemen van vervolgstappen, bijvoorbeeld door in de registratiesystemen te kijken of andere informatie 
beschikbaar is die verband houdt met de melding. In deze fase ontstaat mogelijk meer zicht op slachtof-
fers van mensenhandel. De derde fase is die van het informatief gesprek. Deze fase omvat in dit onder-
zoek de beslissing over het voeren van dit gesprek, het doel en de functie daarvan en de inhoud van dit 
gesprek zelf. De vierde fase ziet op de bedenktijd. Bij de behandeling van deze fase staat de vraag voor-
op welke doelen en functies de geïnterviewden van de bedenktijd onderscheiden en welke overwegin-
gen voor hen relevant zijn bij het nemen van de beslissing omtrent de bedenktijd. De fasering van het 
proces rondom het verlenen van de bedenktijd is overigens ideaaltypisch van aard. Vooral in acute situ-
aties kunnen bepaalde fasen worden overgeslagen en/of versneld. Daarin zal doorgaans wel sprake zijn 
van een melding, maar is geen tijd om die informatie verder te ‘veredelen’.

Figuur 3.1 Vier fasen in het proces rondom de verlening van de bedenktijd.

Gehanteerde termen
Voorafgaand aan de bespreking van de resultaten is het belangrijk enkele veelgebruikte termen in dit 
onderzoek nader te definiëren. Er werd al gezegd dat in dit onderzoek met beslisser wordt bedoeld de 
medewerker die feitelijk belast is met het verlenen van de bedenktijd aan vermoedelijke slachtoffers van 
mensenhandel. Gesproken wordt over feitelijk, omdat deze bevoegdheid voor medewerkers van ISZW-DO 
niet in wet- en regelgeving is neergelegd, maar de bedenktijd in de praktijk wel door hen wordt verleend. 
Met vermoedelijk slachtoffer wordt bedoeld de persoon aan wie ingevolge de Vc 2000 de bedenktijd 
wordt verleend indien sprake is van een geringste aanwijzing van mensenhandel of, in geval een vreem-
deling nog geen toegang heeft gehad tot Nederland en wordt gesignaleerd door de KMar, voldoende 
signalen van mensenhandel.81 Indien een melding van mensenhandel wordt gemaakt hoeft nog geen 
sprake te zijn van een geringste aanwijzing van mensenhandel. In die gevallen is ook nog niet sprake van 
een vermoedelijk slachtoffer. In deze fase, waarin de ruwe informatie uit een melding nog moet worden 
uitgezocht, kan wel worden gesproken van een potentieel slachtoffer van mensenhandel.82 Van een 
potentieel slachtoffer wordt gesproken in de situatie waarin nog niet sprake is van een geringste aanwij-
zing van mensenhandel, maar er wel al informatie over eventueel slachtofferschap bestaat. Een potenti-
eel slachtoffer wordt vermoedelijk slachtoffer indien sprake is van een geringste aanwijzing van mensen-
handel. In de resultaten die hieronder nog ter sprake komen, zal blijken dat ook in de fase van het 
informatief gesprek nog sprake kan zijn van een potentieel slachtoffer van mensenhandel.

Zoals al ter sprake kwam, verschillen de organisaties waar de geïnterviewden in dienstbetrekking zijn, zo-
wel qua structuur als taakstelling. Tegelijk zijn de organisaties in grote lijnen gebonden aan dezelfde 

81 
82 

Vgl. over de achtergrond van deze criteria §3.3.3. 
Aangesloten is bij de terminologie die ook door Murk en Van Wijk wordt gehanteerd in hun ‘Conceptmodel voor de 
multidisciplinaire advisering aannemelijkheid slachtofferschap mensenhandel’. Vgl. Murk & Van Wijk 2015, p. 8. 

Melding Voorportaal
Informatief

gesprek
Bedenktijd



mensenhandel Tiende rapportage van de Nationaal Rapporteur
80

(vreemdelingenrechtelijke en strafvorderlijke) beleidskaders. Van eenzelfde uniformiteit is sprake waar het 
gaat om de fasen die zijn onderscheiden. Binnen elke organisatie die de bedenktijd verleent, zijn de fasen 
melding, voorportaal, informatief gesprek en bedenktijd te herkennen. Deze fasen worden in het navol-
gende dan ook gebruikt om de bespreking van de resultaten nader te structureren. Ook is ervoor gekozen 
de resultaten per organisatie apart te bespreken. Daarna worden steeds beknopt de overeenkomsten en 
verschillen binnen en tussen de betrokken organisaties besproken. Voor de KMar geldt dat het zogeheten 
sluisteam, op Schiphol, en de aan het MTV gekoppelde opsporingsteams apart van elkaar zijn besproken.

3.5.1 Eerste fase: de melding
In Nederland heeft elk persoon de mogelijkheid een melding te doen over een mogelijke situatie van 
mensenhandel aan een van de drie opsporingsinstanties die in dit hoofdstuk centraal staan. Vanwege de 
taakstelling van de verschillende instanties, en de verschillende vormen van mensenhandel waarmee zij 
als organisatie in aanraking komen, kan echter verschil zijn in wie de eerste melders betreffen en welke 
vorm van mensenhandel door hen vermoedelijk is gesignaleerd. Deze paragraaf gaat in op deze verschillen.

3.5.1.1 Politie
Uit de interviews komt naar de voren dat zowel de aard van de meldingen die binnenkomen bij de poli-
tie als de instanties en personen die een melding over een mogelijke situatie van mensenhandel maken 
zeer divers is.

Respondenten geven aan dat zij gedurende hun werkzaamheden met diverse vormen van mensenhan-
del worden geconfronteerd. Verreweg het grootste aandeel van de meldingen heeft betrekking op sek-
suele uitbuiting, en op uitbuiting binnen de prostitutiesector in het bijzonder. Naast seksuele uitbuiting 
komt het in mindere mate voor dat melding wordt gemaakt van arbeidsuitbuiting (buiten de seksindus-
trie) of criminele uitbuiting. Eén regionale eenheid noemt ook specifiek gedwongen bedelen.

Alle eenheden geven aan zowel meldingen over Nederlandse als niet-Nederlandse potentiële slachtof-
fers van mensenhandel te ontvangen. Wel lijkt verschil te zijn tussen de regio’s in de verhoudingen 
tussen deze twee groepen. Zo geven sommige eenheden aan vaker met niet-Nederlandse slachtoffers in 
aanraking te komen dan eenheden in andere regio’s.

Wat betreft de herkomst van de meldingen van een mogelijke situatie van mensenhandel kan globaal 
onderscheid worden gemaakt tussen vier verschillende ‘clusters’ van eerste melders.

De politie ontvangt allereerst meldingen vanuit instanties en personen die zelf werkzaam zijn bij een 
opsporingsinstantie. Hierbij kan worden gedacht aan de wijkagent die gedurende het uitvoeren van zijn 
werkzaamheden ‘toevallig’ in contact komt met een potentieel slachtoffer van mensenhandel. Een ander 
voorbeeld is dat van het prostitutiecontroleteam (PCT) van de politie, dat – in samenwerking met ge-
meenten – controleert of aan de (bestuursrechtelijke) vergunningsvereisten wordt voldaan. In het kader 
van deze controles wordt in het bijzonder gelet op minderjarigheid, illegaliteit en mensenhandel binnen 
de prostitutiesector, waardoor deze teams een belangrijke bron van informatie kunnen zijn voor de op-
sporingsteams mensenhandel.83 Vanwege het feit dat niet elke eerstelijns agent bekend is met signalen 

83 Zie over de Prostitutiecontroleteams ook Nationaal Rapporteur mensenhandel 2016 (Prostitutie en mensenhandel). 
Zie ook Holvast & Van der Meij 2011.

https://www.nationaalrapporteur.nl/Publicaties/prostitutieenmensenhandel/prostitutieenmensenhandel.aspx


Zicht op buitenlandse slachtoffers van mensenhandel
81

van mensenhandel, geven respondenten aan dat de politiesystemen ook vaak worden gescand op zoek-
woorden die kunnen wijzen op situaties van mensenhandel. Hier komen soms ook meldingen uit voort 
die als het ware door medewerkers van de AVIM’s zelf ‘gevonden’ worden. Enkele geïnterviewden stellen 
tevens meldingen te ontvangen vanuit het Expertise Centrum Mensenhandel en Mensensmokkel (EMM) 
en/of het Regionaal Informatie- en Expertise Centrum (RIEC). In dit geval betreffen het vaak meldingen 
die reeds ‘veredeld’ zijn, waardoor al meer informatie over de inhoud van de melding bekend is.

Een tweede cluster van meldingen betreft instanties en personen die beroepsmatig bij de aanpak van 
mensenhandel zijn betrokken, maar zelf geen opsporingsbevoegdheid hebben. Onder dit cluster valt een 
veelvoud aan melders met diverse achtergronden. Eén van de grootste melders binnen dit cluster betreft 
hulpverleningsinstellingen, met name daar waar het gaat om het melden van vreemdelingen die in Ne-
derland potentieel slachtoffer van mensenhandel zijn. Dit kunnen meldingen zijn van personen die vanuit 
de gemeenten bij hulpverlening betrokken zijn of van een zorgcoördinator.84 Andere instanties binnen dit 
cluster zijn actief in de vreemdelingenketen. Te denken valt aan instanties en organisaties als de IND, het 
Centraal Orgaan opvang Asielzoekers (COA), Stichting Nidos en VluchtelingenWerk Nederland. Logischer-
wijs betreft het bij deze meldingen vrijwel uitsluitend niet-Nederlandse potentiële slachtoffers, voor wie 
de B8.3-regeling open staan. Ook komt het voor dat advocaten van potentiële slachtoffers contact met de 
politie opnemen. Per regionale eenheid bestaan verschillen over wie de grootste melder vanuit dit cluster 
is. Dit is onder meer afhankelijk van de relatie die een eenheid met een bepaalde melder in de regio heeft, 
maar ook met de expertise rondom mensenhandel die bij potentiële melders in de regio aanwezig is.

Respondenten geven aan dat zij ook meldingen vanuit ‘de samenleving’ ontvangen. Hiermee worden 
instanties en personen bedoeld die geen rol spelen in de aanpak van mensenhandel, maar soms wel op 
verdachte situaties stuiten. Zo worden in de interviews meermaals ‘de bezorgde moeder’ of ‘een buur-
vrouw’ als eerste melder genoemd. Dit kunnen bijvoorbeeld meldingen zijn over het nieuwe vriendje 
van een meisje. Ook noemen sommige geïnterviewden scholen en artsen als eerste melder van een 
verdachte situatie. Meldingen vanuit dit cluster hebben meestal betrekking op potentiële slachtoffers 
met de Nederlandse identiteit. Potentiële slachtoffers voor wie de B8/3-regeling geldt, worden nauwe-
lijks vanuit dit cluster gemeld.

Een vierde – en tevens laatste – cluster van melders betreft potentiële slachtoffers zelf. Vrijwel alle 
regio-nale eenheden geven aan dat het voorkomt dat potentiële slachtoffers zichzelf bij een 
politiebureau mel-den en aangeven slachtoffer mensenhandel te zijn. In sommige gevallen hebben zij 
dan al contact gehad met een advocaat of hulpverleningsinstantie, maar doen zij zelf de melding bij 
het bureau. Potentiële slachtoffers die op deze wijze met de politie in contact komen, zijn meestal 
afkomstig uit het buitenland.

3.5.1.2 KMar
Vanwege de verschillende taakstellingen die de diverse divisies van de KMar hebben met betrekking 
tot mensenhandel, is, indien relevant, gekozen de bespreking van de resultaten van deze organisatie 
op te delen in ‘beslissers in de grensstreken’, welke opereren binnen de landsgrenzen bijvoorbeeld 
door het 

84 Het doel van een zorgcoördinator is het behartigen van de belangen van slachtoffers mensenhandel en om een sa-
menhangend hulp- en ondersteuningsaanbod voor slachtoffers te organiseren. Op dit moment zijn er in 16 regio’s 
zorgcoördinatoren actief. Zie https://www.wegwijzermensenhandel.nl/Zorgcoordinatoren/Zorgcoordinatoren.aspx 
(laatst geraadpleegd 22 oktober 2017).

https://www.wegwijzermensenhandel.nl/Zorgcoordinatoren/Zorgcoordinatoren.aspx


mensenhandel Tiende rapportage van de Nationaal Rapporteur
82

uitvoeren van controles op de Nederlandse snelwegen, en het ‘sluisteam’, dat actief is op Schiphol en met 
potentiële slachtoffers in contact komt reeds voordat zij de grens van Nederland gepasseerd hebben.

Uit de interviews met beslissers in de grensstreken, rijst het beeld dat zij vrijwel exclusief meldingen 
ontvangen over potentiële slachtoffers van mensenhandel binnen de seksindustrie, en meer specifiek: 
prostitutie. Veelal zijn het meldingen van vrouwen die naar Nederland zijn afgereisd, meestal in het 
gezelschap van een man, en waarvan het vermoeden bestaat dat zij, al dan niet gedwongen, in de pros-
titutie gaan werken. Meldingen van andere vormen van uitbuiting worden niet genoemd.

Wanneer gekeken wordt naar de eerste melders aan deze beslismedewerkers, valt op dat zij vrijwel uit-
sluitend meldingen ontvangen afkomstig van de controleteams die opereren in het kader van het Mo-
biel Toezicht Veiligheid (MTV). MTV-controleteams houden toezicht op personen die vanuit een ander 
Schengenland Nederland inreizen. Zij kunnen zowel steekproefsgewijs voertuigen controleren, maar bij 
verdachte situaties ook besluiten een voertuig aan te houden en te controleren. Uit de interviews blijkt 
dat met name MTV-controleteams opererend op het Nederlandse wegennet meldingen doen bij beslis-
sers in de grensstreken.

Beslismedewerkers actief bij het sluisteam op Schiphol geven ook te kennen dat het merendeel van de 
meldingen die zij ontvangen of verzamelen betrekking heeft op mensenhandel binnen de seksindustrie. 
Incidenteel wordt melding gemaakt van een andere vorm van mensenhandel, hetgeen dan meestal ar-
beidsuitbuiting betreft. Wel geven de geïnterviewden aan dat het voornemen bestaat zich in de toe-
komst meer te richten op uitbuiting buiten de seksindustrie.

In tegenstelling tot de beslissers in de grensstreken ontvangt het sluisteam van meerdere organisaties 
meldingen omtrent mogelijke situaties van mensenhandel. Deze eerste melders kunnen worden opge-
deeld in drie verschillende ‘clusters’.

Een eerste ‘cluster’ van melders betreft mensenhandelrechercheurs die zelf werkzaam zijn bij het sluis-
team. De rechercheurs verzamelen hier als het ware zelf hun eerste melding. Door het sluisteam zijn een 
aantal binnenkomende vluchten aangemerkt als zogeheten ‘risicovluchten’. Dit betekent dat recher-
cheurs van het sluisteam de passagiers van deze vluchten bij binnenkomst opwachten en observeren, 
en, indien sprake is van een mogelijke situatie van mensenhandel, hierop actie ondernemen.

Een tweede bron van meldingen voor het sluisteam wordt gevormd door de grensbewakingsdiensten. 
In Nederland controleert de KMar het grensverkeer. Voordat passagiers op Schiphol Nederland betreden, 
zien zij eerst een medewerker van de grensbewaking. Het kan zijn dat deze stuit op een mogelijke situ-
atie van mensenhandel, bijvoorbeeld wanneer een reiziger geen identiteitsdocumenten kan overleggen 
of uit het gesprek anderszins signalen van mensenhandel naar boven komen. Ook wanneer iemand wel 
over zijn of haar documenten beschikt, kan het voorkomen dat op basis van signalen contact wordt 
opgenomen met het sluisteam omtrent een mogelijke situatie van mensenhandel.

Een laatste ‘cluster’ van melders betreft organisaties en personen die werkzaam zijn binnen de vreem-
delingenketen rondom Luchthaven Schiphol. Zo geven respondenten aan dat zij geregeld meldingen 
ontvangen vanuit de IND wanneer in een asielrelaas signalen van mensenhandel worden geconstateerd. 
Naast de IND worden ook de advocatuur en VluchtelingenWerk Nederland genoemd als eerste melder 
van een mogelijke situatie van mensenhandel.



Zicht op buitenlandse slachtoffers van mensenhandel
83

3.5.1.3 ISZW-DO
Beslismedewerkers bij de ISZW-DO ontvangen via verschillende kanalen meldingen over mogelijke si-
tuaties van mensenhandel. Gezien de taakstelling van ISZW-DO hebben deze uitsluitend betrekking op 
arbeidsuitbuiting. Meldingen over andere vormen van uitbuiting worden in principe niet bij ISZW-DO 
gemaakt of anders doorgezet naar andere opsporingsdiensten.

Respondenten geven aan met name meldingen over niet-Nederlandse potentiële slachtoffers van men-
senhandel te ontvangen. Dit betreffen zowel meldingen van EU-/EER-burgers alsmede niet-Europese 
personen. Meldingen over Nederlandse potentiële slachtoffer lijken slechts incidenteel voor te komen 
bij ISZW-DO.

Wat betreft de herkomst van de meldingen van een mogelijke situatie van arbeidsuitbuiting kan onder-
scheid worden gemaakt tussen drie verschillende ‘clusters’ van eerste melders.

Een eerste ‘cluster’ van melders betreft inspecteurs die werkzaam zijn bij een van de bestuursrechtelijke 
directies van ISZW. Op het moment dat een inspecteur een situatie van mogelijke arbeidsuitbuitng con-
stateert, wordt deze idealiter doorgezet naar de Dienst Opsporing, zodat strafrechtelijk onderzoek kan 
worden gedaan naar eventuele mensenhandel met het oogmerk van arbeidsuitbuiting. Met name de 
inspecteurs van de inspectie AMF worden meermaals door de respondenten genoemd en door sommi-
gen bestempeld als de ‘ogen en oren’ van de organisatie. In dit geval betreffen het meldingen die als het 
ware door de organisatie zelf worden opgewerkt, zodat uiteindelijk strafrechtelijk onderzoek kan wor-
den uitgevoerd (door de Directie Opsporing).

Een tweede belangrijke bron van meldingen voor ISZW-DO vormt de politie. In principe voert de politie 
zelf geen onderzoek uit naar mensenhandel met het oogmerk van arbeidsuitbuiting, en zet het de mel-
dingen door naar ISZW-DO. De meldingen kunnen vanuit verschillende onderdelen van de politie af-
komstig zijn. In de meeste gevallen betreft dit meldingen vanuit de AVIM’s, aangezien zij vanuit hun 
taakstelling in aanraking komen met slachtoffers van diverse vormen van mensenhandel. Uit de inter-
views blijkt echter dat dit soms ook een wijkagent of medewerker van het Team Criminele Inlichtingen 
(TCI) kan zijn.

Een laatste cluster van meldingen betreft instanties en personen die beroepsmatig bij de aanpak van 
mensenhandel zijn betrokken, maar zelf geen opsporingsbevoegdheid hebben. Hierbij moet vooral 
worden gedacht aan een NGO’s als FairWork of aan belangenorganisaties of werknemersverenigingen 
zoals bijvoorbeeld FNV. Ook geven een aantal respondenten aan dat zij soms een melding ontvangen 
vanuit de advocatuur.

3.5.1.4 Observaties bij de bevindingen omtrent eerste meldingen
Uit bovenstaande blijkt dat de drie opsporingsorganisaties op uiteenlopende wijze in aanraking komen 
met mogelijke situaties van mensenhandel, waarbij de politie – door het algemene karakter van haar 
taakstelling op het gebied van mensenhandel – zowel van het grootste aantal potentiële melders als 
over de meest uiteenlopende vormen van mensenhandel informatie ontvangt. Daarbij valt tevens op 
dat de politie zelf ook als ‘eerste melder’ functioneert voor ISZW-DO.

Daarnaast blijkt dat het doorgaans niet de beslismedewerkers zelf zijn die voor het eerst melding maken 
van een potentieel slachtoffer van mensenhandel. In de meeste gevallen zijn de eerste meldingen afkom-



mensenhandel Tiende rapportage van de Nationaal Rapporteur
84

stig vanuit medewerkers van de eigen organisatie of zijn het andere organisaties of personen die de beslis-
sers hierover informeren. In het geval van ISZW-DO lijkt dit zelfs altijd het geval te zijn. Soms is de eerste 
informatie ook afkomstig van organisaties die wel beroepsmatig betrokken zijn bij de aanpak van mensen-
handel, maar zelf geen opsporingsbevoegdheid hebben. Het zou interessant zijn inzicht te krijgen in de 
aard van de meldingen die deze organisaties doorzetten en het beoordelingskader dat zij hierbij hanteren.

3.5.2 Tweede fase: het voorportaal
Het voorportaal is een synoniem voor de tweede fase in het proces rondom de verlening van de bedenk-
tijd. Het gaat hier om de fase waarin de informatie uit de melding nader door de organisatie wordt on-
derzocht.

Meldingen van mensenhandel kunnen op verschillende manieren worden afgedaan, zo blijkt uit de 
interviews. Ingeval van acute situaties kan het proces vanaf de melding tot en met een eventuele inter-
ventie heel snel verlopen: als dusdanig concrete informatie over het plaatsvinden van mensenhandel 
beschikbaar is, zijn de opsporingsdiensten op grond van het doorlaatverbod gehouden om direct in te 
grijpen.85 Uit reacties van respondenten blijkt dit doorlaatverbod inderdaad als een ‘hard gegeven’ te 
worden beschouwd indien zich evidente situaties voordoen waarin snel handelen vereist is om verder 
slachtofferschap te voorkomen.86

Doorlaatverbod
Het doorlaatverbod in mensenhandelzaken heet ‘absoluut’ te zijn: indien opsporingsambtenaren 
kennisnemen van een situatie van mensenhandel moeten zij die per direct stoppen. In de Aan-
wijzing opsporingsbevoegdheden van het OM is het aldus geformuleerd: ‘Bij verdenking van 
mensenhandel mogen […] nimmer mensen worden doorgelaten’.87 In voorkomende gevallen kan 
dit betekenen dat een opsporingsonderzoek ‘kapot’ wordt gemaakt, omdat het door het snelle 
handelen niet mogelijk is de voor het verrichten van een succesvol opsporingsonderzoek nood-
zakelijke opsporingsbevoegdheden aan te wenden, bijvoorbeeld in de vorm van het (stelselma-
tig) observeren of het afluisteren van telefoonverkeer. In situaties waarop het doorlaatverbod 
ziet, prevaleert het slachtofferbelang dus boven het opsporingsbelang. Het doorlaatverbod in 
mensenhandelzaken is niet in een wet in formele zin neergelegd, maar vloeit voort uit een in 1998 
aangenomen Tweede Kamermotie (de motie-Rouvoet c.s.).88 Het doorlaatverbod is opgenomen 
in de zojuist al gepasseerde Aanwijzing opsporingsbevoegdheden van het OM en dus geldend, 
strafrechtelijk beleid.89

85 Ook dit doorlaatverbod kan worden gezien als een specifieke invulling van de in het reeds genoemde Rantsev-arrest 
opgenomen verplichting ‘operational measures’ te nemen indien sprake is van omstandigheden ‘giving rise to a 
credible suspicion that an identified individual had been, or was at real and immediate risk of being, trafficked or 
exploited […]’. EHRM 7 januari 2010, nr. 25965/04 (Rantsev t. Cyprus/Rusland). Het doorlaatverbod voor personen die 
het slachtoffer zijn van mensenhandel bestond overigens al voordat dit arrest werd gewezen. 

86 Ook het doorlaatverbod in mensenhandelzaken is een voorbeeld van een figuur waarbij discretionaire bevoegdheden 
een grote rol spelen. Het staat niet zwart-op-wit hoe precies, in welke situaties, dit verbod gelding heeft; de beslissing 
om in voorkomende gevallen niet door te laten, wordt gemaakt door de professional, in de praktijk van alledag. 

87 Aanwijzing opsporingsbevoegdheden, Stcrt. 2014, 24442, §4.1.
88 Kamerstukken II 1998/99, 25403, 30; 35. In de motie (nr. 30) wordt gesteld dat ‘[…] het doorlaten van personen in de zin 

van het laten voortduren van bedoelde misdrijven [waaronder mensenhandel], nadat zij in het kader van de opspo-
ring zijn geconstateerd, niet aanvaardbaar is, ook niet met het oog op zwaarwegende opsporingsbelangen’. 

89 Aanwijzing opsporingsbevoegdheden, Stcrt. 2014, 24442.



Zicht op buitenlandse slachtoffers van mensenhandel
85

3.5.2.1 Politie
De vraag is wat er binnen de politie gebeurt indien een melding van mensenhandel eenmaal is binnen-
gekomen. Uiteraard is de praktijk weerbarstig, en zijn op de algemene werkwijzen die in het navolgende 
worden besproken uitzonderingen denkbaar, uitzonderingen die vaak zijn ingegeven door de uiteenlo-
pende en afwisselende aard van de meldingen die de politie bereiken en de hoeveelheid verschillende 
instanties en personen die daarvan melding kunnen maken. Toch is het goed mogelijk gebleken een 
enigszins uniforme werkwijze uit de interviews te destilleren. Hoewel in zaken waarin acuut handelen 
is vereist andere regels van toepassing zijn, geldt in het algemeen dat op informatie uit een melding een 
wat uitgebreidere ‘zoekslag’ plaatsvindt. In deze fase wordt getracht meer zicht te krijgen op de achter-
grond van de informatie en de vraag of er alternatieve bronnen zijn die een completer beeld kunnen 
geven van de situatie waarmee de informatie uit de melding samenhangt. In de informatieketen die hier 
ontkiemt, spelen de telefonisten binnen de politie een belangrijke rol, omdat zij doorgaans bepalen 
naar welke afdeling binnen de politie de informatie wordt doorgeschakeld. Indien mensenhandelsig-
nalen door de telefonist worden geconstateerd, dan komt de informatie uit een melding binnen bij wat 
gewoonlijk wel de ‘frontoffice’ wordt genoemd, in het geval van mensenhandel een ‘frontoffice’ binnen 
één van de AVIM-eenheden van de Nationale Politie. De frontofficemedewerker heeft vervolgens de taak 
de melding in behandeling te nemen, maakt doorgaans een dossier aan en ‘veredelt’ de informatie uit 
de melding met informatie uit andere bronnen, in het geval van de politie vaak BVH.90 Ook kan in deze 
fase onderzoek worden verricht naar informatie uit open source-bronnen op het internet. Vervolgens 
wordt het dossier ter beoordeling aan de opsporingsteams voorgelegd, die kunnen bekijken of een zaak 
voor een verder vervolg in aanmerking komt. In deze fase kan ook een beslissing worden genomen 
omtrent het voeren van een informatief gesprek met potentiële slachtoffers. In deze fase is over het al-
gemeen sprake van potentiële slachtoffers. Aan een beslissing omtrent het eventueel verlenen van de 
bedenktijd komt men hier nog niet toe.

Naast de wat formelere weg die hierboven is beschreven, komt uit de interviews ook een andersoortig 
procedé naar voren. Daarbij is het niet, of niet uitsluitend, de ‘frontoffice’ die een rol speelt bij de ver-
edeling van informatie uit een melding, maar wordt een belangrijke plek toebedacht aan de melder zelf. 
Zo komt het, in het bijzonder als in de loop der jaren goede contacten met ‘het blauw op straat’ zijn 
opgebouwd, voor dat meldingen van eerstelijns politiemedewerkers direct aan het opsporingsteam 
mensenhandel worden doorgegeven. In zulke gevallen heeft het opsporingsteam direct contact met de 
melder, en is er voor de ‘frontoffice’ dus geen rol. In één eenheid speelden de eerstelijnsdiensten ver-
volgens ook een rol bij de nadere veredeling van de informatie uit een melding.

“Als ‘blauw’ een melding heeft van bewoners uit een wijk van: ‘er vindt hier prostitutie 
plaats’, dan zeggen wij ‘ga eens kijken, ga eens een gesprek aan en let daar op en daar op 
en daar op’. Nou dan gaan ze een gesprek aan en dan wordt dat teruggekoppeld en dan 
blijkt het vaak niet zo te zijn of blijkt het wel zo te zijn. Dan worden wij in stelling gebracht 
en dan gaan wij daar een keer een bezoekje brengen.” (Politie-eenheid 1)

90 De term ‘veredelen’ wordt in het opsporingsdomein vaak gebruikt voor de fase waarin bepaalde informatie wordt 
nagetrokken en waarin die informatie in verband wordt gebracht met informatie afkomstig uit andere bronnen. Zie 
voor de term o.a. Brinkhoff 2014, p. 100.



mensenhandel Tiende rapportage van de Nationaal Rapporteur
86

Het is in dit geval dus niet de frontoffice die een rol speelt bij de veredeling van informatie, maar een 
ander onderdeel binnen de politieorganisatie. In feite fungeert de eerstelijnsdienst, in dit geval de wijk-
agent, als een ‘vooruitgeschoven post’ van het mensenhandelteam. In de volgende passage wordt dui-
delijk dat die wijkagent om meer redenen wordt ‘aangewend’.

“Kijk, dat heeft natuurlijk ook met je werkdruk te maken. Als je elk signaal zelf moet op-
pakken, dan word je uitgehold. Dat kan niet, dus je moet keuzes maken. En wij hebben 
gezegd dat we een informatiegestuurde politie zijn; dan moet je ook werken met infor-
matie die je krijgt. Dus moet je ook zeggen: waar moet de informatie dan vandaan ko-
men? […] De schoolagent heeft een bepaalde functie. Dus wij kunnen wel zeggen: ‘oh het 
meisje op die school is mogelijk slachtoffer loverboy, dus we rennen er naar toe’, maar 
dan denk ik dat je de schoolagent passeert. En dat moet je niet willen. Want dat zijn de 
ogen en oren van de politie.” (Politie-eenheid 1)

In de passage hierboven is duidelijk een regierol te herkennen voor het opsporingsteam binnen de 
AVIM. Hoewel de wijkagent een melding feitelijk verder veredelt, worden nadere instructies gegeven 
door de leden van het mensenhandelteam, een op zich verklaarbare werkwijze gelet op de expertise die 
binnen deze teams aanwezig is.

Het werk dat wordt gedaan door medewerkers van de ‘frontoffice’ bevindt zich niet in een vacuüm. 
Hoewel het gaat om een specifieke taak kan op veel momenten ook het opsporingsteam (de ‘backoffi-
ce’) worden betrokken, óók voordat de informatie uit een melding volledig is uitgezocht. Ook hier lijkt 
sprake van een regierol vanuit het opsporingsteam.

“Van één [medewerker frontoffice] kreeg ik ook de melding binnen waarvan de moeder 
zei van: ‘ja dat is een loverboy die vriend van mijn dochter’. Maar daar is nooit naar ge-
vraagd van: ‘moeder waarom denk jij dat dat een loverboy is?’ Dus dan sturen we degene 
die die mutatie gemaakt heeft [medewerker frontoffice] ook aan, van: ‘ga maar eens vra-
gen aan die moeder waarom ze dat nou een loverboy vindt, anders gaan wij ermee aan de 
slag en dan vindt ze het alleen een patser.’ Daar hoeven wij niet mee aan de slag te gaan, 
dus we proberen op die manier wel een slag ervoor te maken dat we ook de zaken die we 
krijgen we daar ook serieus mee om kunnen gaan en dat daar ook duidelijke signalen zijn.” 
(Politie-eenheid 7b)91

In een andere eenheid wordt gewerkt met een zelf ontwikkelde norm: binnen drie dagen wordt een 
melding veredeld en binnen vijf dagen vindt, indien nodig, het informatief gesprek plaats. Ook in deze 
eenheid heeft ‘frontoffice’ een zelfstandige taak: bij de veredeling wordt het team mensenhandel in 
beginsel niet direct betrokken. Daarvan is pas sprake indien een melding daadwerkelijk is uitgezocht en 
naar het oordeel van de ‘afdeling info’ sprake is van een ‘serieus signaal’.

“We hebben een norm gesteld, als hier een mensenhandelsignaal binnenkomt bij de afde-
ling info, die beslissen binnen drie dagen of de mensenhandelsignalen serieus zijn en bin-
nen vijf dagen is er een intake […] je hebt drie dagen de tijd om die informatie te veredelen. 

91 In Politie-eenheid 7 zijn twee interviews afgenomen, vandaar dat wordt gesproken over Politie-eenheid 7a en 7b. 



Zicht op buitenlandse slachtoffers van mensenhandel
87

Wat is het voor een vent, zijn er ook meer dingen bekend, en dan krijg je op gegeven 
moment natuurlijk een beetje een beter beeld. En als er dan echt serieus signalen zijn, dan 
komen die bij ons. Wij bekijken dat verder. En dat leidt meestal tot een intake. Dat is waar 
het start.” (Politie-eenheid 2)

Afsluitend kan worden opgemerkt dat over het algemeen de ‘frontoffice’-medewerkers van de AVIM’s een 
belangrijke rol spelen bij het nader uitzoeken van mensenhandelgerelateerde meldingen die de politie 
bereiken. Ook komt het voor dat opsporingsteams zelf in direct contact staan met de melder, en deze ook 
instrueren, teneinde meer informatie over de betrokken melding te vergaren. Binnen de fase die in dit 
hoofdstuk het ‘voorportaal’ wordt genoemd is met andere woorden sprake van verschillende vormen van 
selectie, of filtering, van informatie, zodat de politie vervolgens de afweging kan maken wat met die in-
formatie moet worden gedaan, zowel vanuit strafrechtelijke als vreemdelingenrechtelijke optiek.

3.5.2.2 KMar
Voor dit onderzoek is gesproken met KMar-beslissers die in verschillende contexten te maken krijgen 
met signalen van mensenhandel, namelijk medewerkers die werkzaam zijn in de grensstreken en op 
Luchthaven Schiphol.

De KMar in de grensstreken
De opsporingsteams die actief zijn in de grensstreken zijn bijna volledig afhankelijk van de informatie 
die zij verkrijgen vanuit de controles die worden uitgevoerd in het kader van het Mobiel Toezicht Veilig-
heid op de weg.92 Zoals eerder beschreven, hebben MTV-controles van oudsher een vreemdelingenrech-
telijk doel, namelijk om te controleren op illegaal verblijf. In de loop der tijd is het MTV in steeds verder-
gaande mate een rol gaan spelen bij de signalering van grensoverschrijdende criminaliteit, waaronder 
mensenhandel.93 In de interviews is duidelijk terug te zien dat de MTV-teams een belangrijke rol spelen 
bij het aandragen van mensenhandelgerelateerde informatie aan de rechercheteams van de KMar. Daar-
in wordt helder dat de MTV-controleurs de eerste signalering van mensenhandel doen, bijvoorbeeld als 
zij een auto staande hebben gehouden. Indien een verdenking rijst, wordt de zaak overgedragen aan de 
recherche van de KMar. Als nog geen sprake is van een verdenking, maar wel van signalen van mensen-
handel vindt doorgaans overleg plaats tussen de MTV-controleur ‘op de weg’ en een rechercheur van de 
KMar. De interviews geven er duidelijk blijk van dat sprake is van een overlegstructuur tussen ‘de weg’ 
en de rechercheteams; de laatsten vervullen richting de MTV-teams een adviesfunctie.

“Heel snel word ik dan gebeld. Dan kijken we even terug naar de feitelijke omstandighe-
den, wat ze dus al hebben en als we dan bijvoorbeeld al vier feitelijke omstandigheden 
hebben, dan zou ik zeggen: aanhouden.” (KMar MTV 2)

Doorgaans zijn van een MTV-controle in de grensstreken meer uitkomsten te onderscheiden. Ten eerste 
kan een verdenking van mensenhandel rijzen, waarna de verdachte en het slachtoffer van elkaar worden 
gescheiden en worden meegenomen naar een recherchelocatie van de KMar. Ook kan het zijn dat er 
geen verdenking is, maar wel signalen van mensenhandel. In dat geval kan de staandegehouden per-

92 MTV-controles hebben ook plaats in de lucht en in de trein. Vgl. Van der Woude, Brouwer & Dekkers 2016, p. 27.
93 Zie nader over het veranderde karakter van het MTV Van der Woude, Dekkers & Brouwer 2015, p. 25-28. Zie ook Van 

der Woude, Brouwer & Dekkers 2016, hfdst. 3 en 6.



mensenhandel Tiende rapportage van de Nationaal Rapporteur
88

soon zijn weg vervolgen, maar wordt wel een mutatie gemaakt in het ‘BPS’, het bedrijfsprocessysteem 
van de KMar, en wordt de politie daarover ingelicht.94

“Het komt ook wel voor dat er niet echt aanwijzingen zijn maar wel een onderbuikgevoel 
dat er net niet tegen aan zit. Dat gebeurt ook weleens. Ja goed, dan wordt er wel een uitge-
breide mutatie gemaakt, en vastgelegd van: met wie reizen ze, documenten, wat is het doel 
van de reis, waar komt men vandaan. Dat wordt dan allemaal wel keurig vastgelegd. Mis-
schien mogelijk dat het in de toekomst dan toch nog dat plusje wel heeft.” (KMar MTV 4)

De informatie die hier vergaard wordt, kan ook voor de AVIM’s in de politie-eenheden van belang zijn. 
Zij zijn immers primair verantwoordelijk voor het oppakken van signalen van mensenhandel buiten de 
grensstreken. Een van de respondenten geeft dan ook aan dat een mutatie die relevant kan zijn voor een 
AVIM-eenheid apart wordt teruggekoppeld met het team mensenhandel daarvan.

Wat opvalt aan de bovenstaande procesbeschrijving is dat de controles in het kader van het MTV feitelijk 
een belangrijke filter vormen voor de informatie die tot de rechercheurs van de KMar komt. Tegelijk 
blijkt dat de MTV-controles, door de bank genomen, de enige bron van informatie zijn voor de recher-
cheteams in de grensstreken.

Luchthaven Schiphol
Het mensenhandelrechercheteam van de KMar op Luchthaven Schiphol stuit doorgaans, zoals al bij de 
bespreking van de melders ter sprake kwam, op drie manieren op aan mensenhandel gerelateerde in-
formatie, namelijk via het ‘eigen’ zogeheten ‘sluisteam’, de grensbewakingsdiensten op Schiphol en via 
de asielketen op en rondom de luchthaven.

Het sluisteam verricht gerichte controles op ‘risicovluchten’.

“Dan doen wij observaties op vluchten uit bijvoorbeeld Sofia, Bulgarije of eventueel uit 
Roemenië, Boekarest of soms ook Hongarije en Budapest. Dan kijken we gewoon van wat 
komt er van die vlucht af. Dan gaan we een kort gesprekje met de dame aan. Eigenlijk 
meer van goh zijn er mogelijke signalen.” (KMar sluisteam 1)

De ‘sluismethode’ houdt in dat passagiers van risicovluchten worden geobserveerd nog vóórdat zij in 
aanraking komen met personeel van de grensbewakingsdienst. Indien daartoe aanleiding is, wordt met 
iemand een gesprek aangeknoopt. De respondenten geven aan dat wordt gelet op uiteenlopende ken-
merken.

“Alleen reizen of met z’n tweeën reizen inderdaad. Dat ze zich voordoen met dure kleding 
wat totaal niet staat met de economische voorwaarden van het land van herkomst. Ver-
volgens, ja, leeftijdscategorie. Die hebben we eigenlijk ook nog een beetje aangehangen. 
Tussen de 18 en 30 ongeveer. Kan ook afwijken dus dat je iets anders ziet. Vaak zijn ze, dat 
is dan wat we zien, dat ze afhankelijk zijn van iets. Dat ze dus gelijk naar de telefoon grij-
pen als ze aankomen of zich melden dat kan natuurlijk ook. En dat geeft inderdaad een 

94 Zo staat het ook in de samenwerkingsafspraken die politie en KMar in 2017 hebben gemaakt (niet gepubliceerd). 



Zicht op buitenlandse slachtoffers van mensenhandel
89

prikkel van: ‘hey, eens kijken wat daaruit komt’. En het kan ook wel goed zijn maar…” 
(KMar sluisteam 1)

“Ze hebben een bepaalde manier van kleden, die ons opvalt als zijnde dat ze mogelijk in 
de prostitutie, – dat heeft ook te maken met blonde haren vaak, een Roma-uiterlijk heb-
ben. UGGS aan, dat soort, leggings, joggingsbroekachting.” (KMar sluisteam 2)

Als een passagier voldoet aan dit profiel wordt daarmee een gesprek gevoerd. Respondenten noemen 
dit een ‘informatief gesprek’ en houden een onderscheid aan tussen dit ‘informatief gesprek’ enerzijds 
en het ‘intakegesprek’ anderzijds. Het informatief gesprek zoals dat door de respondenten is gedefini-
eerd betreft het gesprek dat met de persoon wordt aangegaan die uit de passagiersstroom uit een risico-
vlucht is geselecteerd, en ziet dus op een andersoortig gesprek dan het gesprek dat in dit onderzoek 
steeds het informatief gesprek is genoemd. In dit ‘informatief gesprek in de zin van het sluisteam’ wordt 
naar verschillende zaken gevraagd.

“Nah dat [gesprek] geeft ons indicatoren, en die indicatoren zijn bijvoorbeeld dat ze geen 
retourticket heeft, dat ze weinig geld bij zich heeft, dat ze alleenreizend is als dame zijnde 
van een bronland. Geen mensen kent, geen hotelreservering heeft. Dat zijn allemaal indi-
catoren die zich opstapelen waardoor wij zeggen van nou mogelijk dat we hier met een 
potentieel slachtoffer, een mogelijk slachtoffer te maken hebben.” (KMar sluisteam 2)

Nadat een eerste ‘informatief gesprek in de zin van het sluisteam’ is gevoerd, kan de sluismethode wor-
den voortgezet, ook nadat de grensbewaking is gepasseerd. Een van de respondenten spreekt in dit geval 
in termen van een ‘vervolgobservatie’, waarbij ook gebruik wordt gemaakt van het cameratoezicht op 
Schiphol.

“99 van de honderd keer zeggen ze dan: ‘laat mij maar doorgaan ik red me wel hier in 
Nederland.’ En dan start de vervolgobservatie. Dan hebben we [de KMar] mensen bij de 
bagagebanden zitten. Die heeft zij nog niet gezien, die kent ze ook nog niet. Die twee 
mensen die ze net gesproken heeft ja die zijn- ja die hebben hun gezicht kwijt. Zoals we 
dat noemen he. Die hebben hun gezicht kwijt, die zijn herkenbaar in beeld geweest. Dus 
wij laten haar door gaan door de grenspassage. En daar wordt de observatie opnieuw 
gestart op de dame. En dan gaan we haar volgen tot ze in contact komt met een man of 
een vriendin. En dan is voor ons de mogelijkheid om dan opnieuw die stil te zetten. En dan 
te zeggen van: ‘oké we stoppen nu weer.’ Nu gaan we ons weer gezicht prijsgeven. En je 
zegt je zei net dat niemand je komt ophalen dat je alleenreizend was. En nu ontmoet je 
deze man hier. Wie is deze man? En die man gaan we precies hetzelfde vragen.” (KMar 
sluisteam 2)

Naast de ‘sluismethode’ van het mensenhandelteam komt de recherche van de KMar ook op andere 
manieren in aanraking met meldingen van mensenhandel. Waar bij het sluisteam de rechercheurs zelf 
betrokken zijn bij de eerste informatievergaring, is dat in het geval van meldingen afkomstig van grens-
bewakingsdiensten of uit de asielketen, anders. In deze gevallen bestaat als het ware nog een ‘filter’ 
voordat de recherche ingeschakeld wordt. Uit de interviews blijkt dat het rechercheteam van de KMar 
nauwe banden onderhoudt met medewerkers van de grensbewakingsdienst. Indien aan de grens een 



mensenhandel Tiende rapportage van de Nationaal Rapporteur
90

vermoeden ontstaat dat sprake kan zijn van mensenhandel, wordt gebeld met het rechercheteam en 
vindt over het geval overleg plaats.

“Op het moment dat bij de dienst grensbewaking eventueel een onderbuikgevoel is van ‘joh 
hier hebben we misschien te maken met iemand die voldoet aan een van de indicatoren 
waarmee ze op straat lopen’, krijg ik een belletje van ik heb hier een dame, het voelt bij ons 
niet goed. Kunnen jullie ter plaatse komen om eventueel in gesprek te gaan. Wat we vaak 
doen is, we gaan eerst een informatief gesprek, dus niet gelijk de intake maar gewoon infor-
matief van joh hoe zit het nou eigenlijk? Hebben die jongens dat goed gezien of niet goed? 
En dat is eigenlijk ons eerste contact met een potentieel slachtoffer zelf.” (KMar sluisteam 1)

Te zien is dat, wanneer een rechercheur ter plaatse komt, in feite dezelfde procedure wordt gestart als 
wanneer iemand wordt aangesproken vanuit een risicovlucht. Ook hier is weer het onderscheid te zien 
tussen een informatief gesprek en het intakegesprek, waarbij respondenten aangeven dat het ene ge-
sprek in het andere kan overlopen. Overigens vermelden respondenten ook dat niet-EU-onderdanen 
veel uitgebreider door grensbewakers worden bevraagd, waardoor veel door hen gemelde signalen der-
delanders betreffen.

Een derde cluster meldingen is afkomstig uit de asielketen. Doorgaans komen meldingen binnen vanuit 
de IND of de vreemdelingenadvocatuur. Dat informatie verschillende ‘schijven’ overgaat voordat deze 
eventueel bij het rechercheteam terecht komt, wordt door één respondent treffend weergegeven.

“Op het moment dat ze dus een mogelijk slachtoffer hier is dan is het of de grensbewaking 
die het eerste contact heeft en vervolgens het tweede contact is het Asiel en het derde 
contact is de IND. Na de IND krijgen ze natuurlijk de advocatuur. In een van die vakjes 
worden wij vaak wel in kennis gesteld indien er sprake is van een mogelijk slachtoffer.” 
(KMar sluisteam 1)

De invloed van een arrest van de Hoge Raad op het voorportaal van de KMar
De respondenten geven in dit onderzoek aan dat enkele recente ontwikkelingen invloed hebben op de 
wijze waarop de KMar zijn toezichts- en opsporingsactiviteiten op het terrein van mensenhandel kan 
inrichten. Veel van deze activiteiten zijn tot voor kort toegespitst geweest op een specifiek onderdeel van 
de strafbaarstelling van mensenhandel in artikel 273f Sr, namelijk op de delictsomschrijving die in lid 1 
sub 3 van dit artikel is opgenomen.95 Daarin is strafbaar gesteld:

degene die een ander aanwerft, medeneemt of ontvoert met het oogmerk die ander in een ander 
land ertoe te brengen zich beschikbaar te stellen tot het verrichten van seksuele handelingen met 
of voor een derde tegen betaling;

Dit sublid stelt eenieder strafbaar die een persoon van het ene land naar het andere overbrengt met het 
oogmerk om die persoon in dat andere land ertoe te brengen om, kort gezegd, in de prostitutie te gaan 
werken. In een eerder rapport is deze strafbepaling in artikel 273f een Fremdkörper genoemd, aangezien 
niet is vereist dat sprake is geweest van dwang of uitbuiting, dit in tegenstelling tot veel andere onder-

95 Zie daarover ook §2.5. 



Zicht op buitenlandse slachtoffers van mensenhandel
91

delen in het wetsartikel: ook als de overgebrachte persoon met het werk instemt, en zelfs om hulp bij 
de tewerkstelling vraagt, kan onder deze bepaling sprake zijn van een voltooid delict, dat – gelet op zijn 
plaats in de wet – wordt gekwalificeerd als ‘mensenhandel’.96 Deze ruime strafbaarstelling zorgt ervoor 
dat alras sprake is van een verdenking. In combinatie met de forse strafbedreiging kunnen bovendien al 
snel (bijzondere) opsporingsbevoegdheden worden ingezet, bevoegdheden die dikwijls de grondslag 
vormden voor het optreden van de KMar op het gebied van mensenhandel.

Op 17 mei 2016 heeft de Hoge Raad arrest gewezen in een zaak waarin de ruime strafbaarstelling in arti-
kel 273f lid 1 sub 3 Sr ter discussie stond. In paragraaf 2.5 is daarvoor reeds enige aandacht geweest. De 
Hoge Raad overweegt in het arrest dat de gedragingen in subonderdeel 3:

[…] eerst dan als ‘mensenhandel’ kunnen worden bestraft indien uit de bewijsvoering 
volgt dat voldaan is aan voormelde voorwaarde dat zij zijn begaan onder omstandigheden 
waarbij uitbuiting kan worden verondersteld. ‘Uitbuiting’ moet worden aangemerkt als 
een impliciet bestanddeel van art. 273f, eerste lid aanhef en onder 3º, Sr97

Kort gezegd komt het erop neer dat de in artikel 273f lid 1 sub 3 Sr strafbaar gestelde gedraging niet 
langer strafbaar is als niet ook wordt bewezen dat sprake is van uitbuiting. Wat daaronder moet worden 
verstaan, is eerder door de Hoge Raad uitgewerkt. Bij de beoordeling of sprake is van uitbuiting speelt 
onder meer een rol de aard en duur van de te verrichten werkzaamheden, de beperkingen die dit voor 
het slachtoffer meebrengt en het economisch voordeel dat daardoor door de verdachte is behaald. Kort 
gezegd houdt het inlezen van een extra bestanddeel in sub 3 in, dat ook voor een verdenking, en dus 
voor het inzetten van bevoegdheden, zwaardere criteria te gelden hebben: los van het enkele overbren-
gen van een persoon van het ene naar het andere land, zal ook moeten komen vast te staan dat ‘daar-
omheen’ sprake was van omstandigheden waarbij uitbuiting kan worden verondersteld. Dit heeft direct 
effect op de mogelijkheden voor de KMar bij de signalering van mensenhandel, zoals bijvoorbeeld dui-
delijk blijkt uit de reacties van respondenten, die overigens zonder uitzondering op de hoogte waren 
van deze recente ontwikkeling in de rechtspraak.

“Dat wordt moeilijker zeg maar om een heterdaadsituatie aan de grens of bij binnen-
komst Eindhoven Airport of Schiphol, want daarin kun je op een gegeven moment die 
uitbuiting niet aantonen.” (KMar MTV 3)

“Wat wij wel zien, is dat dat voor de collega’s lastiger wordt om echt, want die denken echt 
van ja oké er moet dus uitbuiting zijn en dat is aan de grens moeilijk te onderkennen. Dus 
daardoor zie je bij ons bijvoorbeeld afname in de zaken sinds die uitspraak.” (KMar MTV 1)

Zowel door beslissers van het sluisteam als van de opsporingsteams in de grensstreken wordt aangege-
ven dat door de restrictieve interpretatie van de Hoge Raad het moeilijker is tot een verdenking te ko-
men, wat natuurlijk ook een logische gevolgtrekking is van de uitspraak. Daarnaast wordt aangegeven 

96 Nationaal Rapporteur 2012 (Jurisprudentie mensenhandelzaken 2009-2012).
97 HR 17 mei 2016, ECLI:NL:HR:2016:857, NJ 2016/314, m.nt. P.H.P.H.M.C. van Kempen. Vgl. voor enkele variatiearresten 

op dit standaardarrest HR 20 december 2016, ECLI:NL:HR:2016:2909, NJ 2017/16, HR 20 december 2016, ECLI:NL: 
HR:2016:2928, HR 16 mei 2017, ECLI:NL:HR:2017:884.

https://www.nationaalrapporteur.nl/Publicaties/Jurisprudentie-Mensenhandel-2009-2012/index.aspx


mensenhandel Tiende rapportage van de Nationaal Rapporteur
92

dat de beperkte lezing van subonderdeel 3 tot gevolg heeft dat de KMar minder snel grip krijgt op 
mensenhandelsituaties. Zo geven respondenten aan dat subonderdeel 3 in zijn ruime vorm doorgaans 
een opstap vormde om een groter onderzoek naar mensenhandel te verrichten. Hoewel heel wel be-
grip voor de strekking van de uitspraak wordt opgebracht, percipiëren de respondenten de vermin-
derde opsporingsmogelijkheden door de bank genomen als negatief omdat het daardoor moeilijker is 
reeds in een vroeg stadium mogelijke mensenhandelsituaties te stoppen en een verder onderzoek uit 
te bouwen.

“Voorheen hadden we hem eigenlijk al kunnen stoppen, voorheen. En nu zeggen we nee 
we wachten. Is eigenlijk vreemd. Want we zeggen mensenhandel moeten we op zo’n 
vroeg mogelijk tijdstip stoppen. Maar doordat we het niet meer kunnen stoppen omdat 
de wetgever het anders interpreteert zoals het in de wet staat moet je eigenlijk zeggen: 
‘die ene moeten we dan maar afschrijven die dame, die laten we dan maar meegaan en 
laten we maar’.” (KMar sluisteam 2)

“En dat kwam omdat we op dat moment nog niet de dwang of andere bestanddelen 
hoefden te bewijzen. We hadden het makkelijk. Wanneer we zagen dat een auto uit Duits-
land of wat dan ook de grens over kwam, ja dan was je er soms al. Ze hoefde alleen maar 
even te checken of inzittenden wisten waar ze naartoe gingen. En wat dat voor iets/voor 
plek was. Dan vertelde ze ter plaatse dat ze naar die en die gingen omdat de vriendin geld 
gaat verdienen voor ze. En als we dan vroegen van: ‘wat gaat ze dan doen?’ dan ja… seks 
met klanten. Het feit was dan gewoon al snel rond. En dan kregen ze hier standaard drie 
maanden voor. Niets was zo motiverend als die zaken op te pakken. Daarnaast kreeg je 
natuurlijk ook een heel mooie organisatie in beeld.” (KMar MTV 2)

Taakstelling van de KMar en het voorportaal
Een punt dat meermalen door respondenten is genoemd, is het ontbreken van een specifieke wettelijke 
taak voor de KMar ten aanzien van mensenhandel. De rol van de KMar bij de aanpak van mensenhandel 
is een complexe, die – afhankelijk van de plaats waar de KMar zich met signalen van mensenhandel weet 
geconfronteerd – in meer of mindere mate wordt begrensd door de specifieke taakstelling van de orga-
nisatie in artikel 4 lid 1 Pw 2012. Zo bestaat op de luchthavens een volwaardige politietaak, en kan de 
KMar zelfstandig en proactief opsporingsonderzoek verrichten, maar geldt dit bijvoorbeeld niet (per 
definitie) in de grensstreken of ten aanzien van signalen die voortvloeien uit de controles die plaatsvin-
den in het kader van het MTV. De opneming van een specifieke mensenhandeltaak in de Pw 2012 wordt 
door alle respondenten als wenselijk gezien, om meer redenen. In eerste instantie ziet een meerderheid 
van de respondenten wettelijke verankering van de mensenhandeltaak als een waarborg om het men-
senhandelthema blijvend op de agenda van de eigen organisatie te houden. Daarbij wordt erop gewezen 
dat, vooral wanneer de capaciteit van de KMar onder druk komt te staan, de weegschaal eerder doorslaat 
in het voordeel van het oppakken van zaken die samenhangen met de expliciet in de wet verwoorde 
taken, waaronder mensenhandel dus niet valt. De geuite zorg is dat de aandacht voor mensenhandel in 
deze gevallen wegvalt.

“Omdat er ook als er keuzes gemaakt moeten worden met betrekking tot inzet van per-
soneel worden er dingen die niet toebehoren aan je takenpakket worden als eerste afge-
sloten.” (KMar MTV 1)



Zicht op buitenlandse slachtoffers van mensenhandel
93

“Wat je krijgt is dat we staan voor onze taken. En onze taken zijn identiteitsfraude, smok-
kel en illegale vreemdelingen. Komen ze met andere zaken, dan wordt die al snel afgeraf-
feld van ‘geen mensenhandel dus maak er maar een mutatie van en dan klaar’. Omdat 
heel snel wordt gezegd dat we er geen tijd voor hebben en we het dus niet gaan doen 
omdat het niet onze taakstelling is.” (KMar MTV 2)

Ook worden als argumenten genoemd dat wettelijke verankering van de taak zorgt voor duidelijkheid 
richting de ‘buitenwereld’ over de thema’s waarmee de KMar zich bezighoudt. Het wordt bovendien 
soms als lastig ervaren dat signalen die door de KMar worden waargenomen uiteindelijk alleen door de 
politie kunnen worden opgepakt; vooral is hiervan sprake buiten de luchthavens, waar de KMar immers 
niet een volledige politietaak heeft. In het bijzonder geldt dit wanneer signalen van mensenhandel 
worden waargenomen in onderzoeken die wel samenhangen met de expliciet voor de KMar in de wet 
geformuleerde taken.

“Dan kan je zeggen dat we een dossiertje moeten maken met restinfo, maar aan de andere 
kant kan je ook zeggen dat zodra het dossiertje op de juiste plaats is, het al verouderd is en 
het slachtoffer waarschijnlijk al weer verdwenen van een bepaalde locatie.” (KMar MTV 2)

Opvallend aan de antwoorden van de respondenten is dat het gebrek aan wettelijke articulering van de 
mensenhandeltaak niet zozeer wordt geproblematiseerd vanwege het daardoor ontbreken van bevoegd-
heden. Veeleer wordt voor wettelijke verankering gepleit om mensenhandel een duurzame en niet om-
streden plaats te geven binnen de organisatie, en de afwegingen die worden gemaakt bij het verdelen 
van mensen en middelen. Een respondent verwoordde dit als volgt:

“Zo’n mensenhandelonderzoek, dat kost capaciteit, dat kost geld. Gaan we dat doen? 
Want als we dit doen, dan kunnen we dit bijvoorbeeld niet doen. Als het van je is, dan ben 
je er van, en dan zul je er ook iets mee moeten. En dan kun je ook niet zo makkelijk zeggen 
van: ‘ik schuif het af naar een ander onderdeel’.” (KMar sluisteam 2)

3.5.2.3 ISZW-DO
Zoals reeds is besproken, zijn meldingen die bij ISZW-DO binnenkomen primair afkomstig van de politie, 
de (eigen) inspectiediensten en FairWork. Nadat de melding door één van deze melders eenmaal is ge-
daan, ligt de vraag voor hoe de informatie daaruit vervolgens zijn weg vindt in de organisatie van ISZW-
DO. Een analyse van de afgenomen interviews geeft een divers beeld, waarbij verschillende onderdelen 
in de organisatie zijn betrokken. Grof gezegd zijn een formele en informele weg te onderscheiden.

Bij de formele weg komt een melding in eerste instantie binnen bij de zogeheten ‘accounthouder’, waar-
over elke ISZW-regio beschikt. De accounthouder is verantwoordelijk voor het in ontvangst nemen van 
de melding, en voert ook de eerste ‘zoekslag’ op die informatie uit, om al meer te weten te komen over 
de achtergrond daarvan. De accounthouder kan bijvoorbeeld worden bereikt via de meldtelefoonnum-
mers van Inspectie SZW, maar kan ook – als onderdeel van een breder netwerk in de straf- en hulpverle-
ningsketen – op meer directe wijze worden bereikt.

Nadat de accounthouder de melding in ontvangst heeft genomen, staan grosso modo twee opties open. 
Er kan direct contact worden gezocht met het opsporingsteam in de betreffende regio. Ook kan de ac-
counthouder de informatie uit de melding doorgeven aan het projectvoorbereidingsteam, dat in de 



mensenhandel Tiende rapportage van de Nationaal Rapporteur
94

wandel wel ‘Provo’ wordt genoemd. Projectvoorbereiders staan meer opties ter beschikking om de in-
formatie verder te veredelen met data uit andere systemen, bijvoorbeeld die van arbeidsinspecteurs. In 
gevallen waarin de melding ziet op arbeidsuitbuiting bij een bepaald bedrijf kan bijvoorbeeld worden 
uitgezocht in hoeverre dit bedrijf door inspecteurs reeds eerder aan toezicht en handhaving is onder-
worpen. De (bestuursrechtelijke) informatie kan dus een rol spelen bij de nadere verdeling van infor-
matie uit een melding. Als Provo informatie vanuit de accounthouders nader heeft uitgezocht, kan dat 
aanleiding zijn voor het voeren van een informatief gesprek. Dit kan door leden van het projectvoorbe-
reidingsteam zelf worden gedaan. Ook kan het zijn dat ‘Provo’ de informatie teruglegt in één van de vier 
ISZW-regio’s en aan het opsporingsteam aldaar verzoekt een informatief gesprek te voeren. Responden-
ten hadden moeite om aan te geven welke redenen precies leidend zijn bij de afweging of het informa-
tief gesprek door het Provo-team wordt gevoerd of door het opsporingsteam in één van de regio’s.

De informele weg neemt een andere route. Zo kan hiervan bijvoorbeeld sprake zijn als een melding vanuit 
het netwerk van ISZW-DO wordt gemaakt. Zo onderhoudt de opsporingsdienst nauwe contacten met 
Fairwork, een NGO die slachtoffers van arbeidsuitbuiting ondersteunt.

“Als er ruimte bestaat, als er tijd is, want soms moet je ook ad hoc gelijk…. als FairWork 
belt er is nu iemand binnen gelopen, er zit hier iemand die wilt zijn verhaal vertellen dan 
gaan wij er naar toe en dan gaan we het verhaal aanhoren. En dan heeft het ook weinig 
zin om dingen van te voren op te vragen. En persoonlijk vind ik ook dat het meest zuivere 
omdat je om die manier geheel blanco en objectief zeg maar op 0 begint en het verhaal 
nog goed kan aanhoren.” (ISZW-DO 2)

“En wij hebben hier de afspraak gehad met onze teamleiders, dat als we een melding bin-
nenkrijgen, via politie, onze collega’s van de AMF of een andere instantie, en het is een vrij 
betrouwbare bron, dan gaan wij daar vanaf hier meteen naar toe. Dan doen we dat niet 
via PROVO. Dan gaan wij hier rechtstreeks naar het slachtoffer toe.” (ISZW-DO 1)

Er zijn ook voorbeelden waarbij de Directie Opsporing al in een vroeg stadium wordt betrokken bij be-
stuursrechtelijke actiedagen. In zulke gevallen is het toezicht op de naleving van arbeidswetten het 
primaire doel, maar wordt rekening gehouden met de mogelijkheid dat zich signalen van arbeidsuitbui-
ting kunnen voordoen, en bijgevolg met de mogelijkheid dat de opsporingsdienst moet worden inge-
schakeld. De Directie Opsporing kan in zulke gevallen als ‘achtervang’ gereed staan en direct worden 
betrokken indien zich een signaal voordoet, zonder dat dit verder behoeft te worden uitgezocht. De-
zelfde situatie doet zich voor in gevallen waarin acuut ingrijpen is vereist. Sinds 2016 beschikt ISZW-DO 
over het zogenoemde Team Spoedeisende Inzet (TSI), dat zeven dagen per week, 24 uur per dag kan 
worden ingeschakeld. Als acuut moet worden gereageerd op een melding, dan kan – ook buiten kan-
toortijden – dit team worden gemobiliseerd. Ook in deze gevallen hoeft de informatie niet per se ver-
edeld te worden voordat verdere handelingen worden ondernomen.

“Dat is bijvoorbeeld wel de ‘joint action dag’ en daar ben ik bij betrokken geweest. Dan zit 
je op locatie en zijn ze al die vrachtwagenbestuurders aan het controleren; als daar dan 
een melding uit komt dan ga je daar heen. En als er controles zijn van onze arbeidsinspec-
tie of ARBO dan ben je soms ook als achtervang aanwezig. En voor team spoedeisende 
inzet ben je in principe ook een week lang 24 uur per dag beschikbaar voor als er opeens 



Zicht op buitenlandse slachtoffers van mensenhandel
95

slachtoffers aan worden getroffen ergens. Maar voor de rest zitten wij wat verder in het 
proces.” (ISZW-DO 8)

Het voorportaal overziend rijst het beeld van een proces waarin meerdere onderdelen binnen ISZW zijn 
betrokken. De veredeling van informatie kan op verschillende plekken geschieden en de snelheid waar-
mee het opsporingsteam betrokken wordt kan, afhankelijk van de inhoud van de melding, verschillen. 
Het informatief gesprek kan zowel worden gevoerd door medewerkers van ‘Provo’ als van het opspo-
ringsteam zelf. Ook komt het voor dat een combinatie van beide het informatief gesprek voert.

3.5.2.4 Observaties bij het voorportaal
Voor elke organisatie geldt dat, vooraleer tot het voeren van een informatief gesprek wordt overgegaan, 
sprake is van een vorm van filtering van informatie die uit een melding afkomstig is, waarbij de vorm en 
de mate waarin deze filtering plaatsheeft, uiteenlopen. Slechts in gevallen waarin acuut ingrijpen is 
vereist, ligt dat anders. Een uitzondering is ook aan te treffen bij het sluisteam op Schiphol, dat bij het 
uitvoeren van observaties op risicovluchten in feite zelf al de informatie vergaart waarmee het later aan 
de slag kan in het kader van een opsporingsonderzoek.

Het beeld van de beslissing omtrent het verlenen van de bedenktijd als een op zichzelf staande hande-
ling, als één beslismoment, moet op basis van het voorgaande worden herzien. Veeleer maakt die beslis-
sing onderdeel uit van een meerlagige beslissingscontext, waarin filtering van informatie een grote rol 
speelt. Dat gebeurt reeds in de fase waarin de melding wordt gemaakt, maar vindt ook daarna plaats, als 
informatie uit de melding verder wordt veredeld en vervolgens een besluit wordt genomen omtrent het 
al dan niet voeren van een informatief gesprek.

3.5.3 Derde fase: het informatief gesprek
De Aanwijzing mensenhandel van het OM, waaraan zowel de politie, KMar als ISZW-DO zijn gebonden, 
bepaalt dat, voorafgaand aan een aangifte van mensenhandel, een informatief gesprek met een slacht-
offer wordt gevoerd. Dit gesprek heeft volgens de aanwijzing een tweeledig doel: het is bedoeld om zicht 
te krijgen op het slachtofferschap, maar ook om het slachtoffer uitleg te geven over de strafrechtelijke 
procedure. Gemakshalve worden deze functies in deze paragraaf de ‘verificatiefunctie’ en de ‘informa-
tiefunctie’ genoemd. Bij de verificatiefunctie gaat het om het zicht krijgen op het slachtofferschap, en 
dikwijls om een soortement van verificatie van het (al dan niet gestelde) slachtofferschap. Bij de infor-
matiefunctie gaat het om het geven van uitleg, door de opsporingsdienst aan het slachtoffer, over de 
consequenties van het doen van aangifte of het anderszins medewerking verlenen aan het opsporings-
onderzoek.

De vraag rijst waarom in een onderzoek naar het verlenen van de bedenktijd aandacht wordt besteed 
aan het informatief gesprek. Het gaat hier immers om een figuur die, zoals hierboven al uiteen werd 
gezet, afkomstig is uit het strafvorderlijk beleid en die geen plaats heeft gekregen in de Vc 2000, waarin 
de beleidsregels over de bedenktijd zijn opgenomen. Vanuit het beleid verraadt dan ook niets een plek 
voor het informatief gesprek bij het verlenen van de bedenktijd. Dat daarvoor in dit onderzoek wel 
aandacht bestaat, en het informatief gesprek zelfs als een aparte fase in het proces rondom het verlenen 
van de bedenktijd wordt beschouwd, heeft alles te maken met de resultaten uit dit onderzoek: uit de 
interviews blijkt heel duidelijk dat het informatief gesprek feitelijk hét moment is waarop ook de infor-
matie wordt vergaard op basis waarvan de beslissing over het aanbieden van de bedenktijd wordt geno-
men en tevens het moment is waarop de beslissing zelf plaatsvindt. In een onderzoek naar het verlenen 



mensenhandel Tiende rapportage van de Nationaal Rapporteur
96

van de bedenktijd kan het dus niet ontbreken aan een beschrijving van de feitelijke rol die het informa-
tief gesprek hierbij is gaan spelen. Dat zich daarbij spanningen kunnen voordoen, wordt reeds uit het 
bestuderen van de uiteenlopende doeleinden van de bedenktijd enerzijds en het informatief gesprek 
anderzijds duidelijk. Zo staat het informatief gesprek primair in de sleutel van de informatieverstrek-
king- én vergaring met het oog op een eventueel opsporingsonderzoek. Tegelijkertijd is het vreemde-
lingenrechtelijke uitgangspunt van de bedenktijdregeling dat slachtoffers maximaal drie maanden rust 
moet worden gegund om na te denken over het doen van aangifte en de gevolgen daarvan. Deze uit-
gangspunten gaan niet altijd even makkelijk met elkaar samen.

Bovendien kan erop worden gewezen dat de minister heeft aangegeven enige bemoeienis van het OM 
bij het beslissen over de bedenktijd onwenselijk te vinden. Tegelijkertijd is de vraag in hoeverre niet 
reeds in de fase van het informatief gesprek het opsporingsonderzoek een aanvang heeft genomen, en 
het informatief gesprek als een onderdeel daarvan moet worden beschouwd.98 Is dat het geval, dan staat 
het informatief gesprek onder gezag van de officier van justitie, in elk geval ten aanzien van de strafvor-
derlijke informatie die daaruit voortvloeit, en is het maar de vraag in hoeverre dit strikte ‘contactverbod’ 
handhaafbaar is.

In het navolgende wordt per organisatie bezien welke doelen en functies van het informatief gesprek 
worden onderscheiden en welke inhoud door de respondenten aan dit gesprek wordt gegeven.

3.5.3.1 Politie
Doorgaans heeft, voordat met een potentieel slachtoffer van mensenhandel een informatief gesprek 
plaatsheeft, reeds een selectie van informatie plaatsgevonden die met het betrokken slachtoffer en zijn 
zaak samenhangt. In dit hoofdstuk is deze fase van informatieveredeling gemakshalve het ‘voorportaal’ 
genoemd. Als informatie is veredeld rijst de vraag welk vervolg daaraan moet worden gegeven. Het 
voeren van een informatief gesprek met een potentieel slachtoffer kan dan een logische vervolgstap 
zijn.

Op basis van de interviews kan worden gesteld dat bij de politie in het algemeen geen hoge drempels 
gelden voor het nemen van de beslissing om met een potentieel slachtoffer een informatief gesprek te 
voeren. Als bijvoorbeeld vanuit een asielzoekerscentrum de melding binnenkomt dat een asielzoeker 
verklaart slachtoffer van mensenhandel te zijn, kan alleen die verklaring al reden zijn om een informa-
tief gesprek aan te gaan. Zo zien we dat soms de melding zelf al aanleiding geeft een informatief gesprek 
te voeren. Vooral lijkt daarvan sprake indien de bron van de melding het potentiële slachtoffer zelf is. In 
andere gevallen treedt het proces van het voorportaal meer op de voorgrond en is het resultaat van de 
veredeling van informatie leidend bij de vraag of een informatief gesprek moet worden gevoerd of niet.

Doelen en functies van het informatief gesprek
Zoals hierboven al werd besproken, is het doel van het informatief gesprek blijkens de OM-aanwijzing 
mensenhandel tweeledig en is zowel een verificatiefunctie als een informatiefunctie te onderscheiden. 
Elke geïnterviewde heeft steeds beide doelstellingen genoemd. Het lijkt dan ook te gaan om een sterk 

98 Onder ‘opsporing’ wordt ingevolge art. 132a Sv verstaan het onderzoek in verband met strafbare feiten onder gezag 
van de officier van justitie met als doel het nemen van strafvorderlijke beslissingen. Zie over dit opsporingsbegrip 
nader Borgers 2009, p. 27-64.



Zicht op buitenlandse slachtoffers van mensenhandel
97

geïnternaliseerde beleidsregel. Wel is het zo dat in de informatieve gesprekken verschillende accenten 
worden gelegd. Er zijn per eenheid, soms zelfs per medewerker (binnen de eenheid), verschillen te 
ontwaren waar het gaat om het doel dat van het informatief gesprek wordt onderscheiden en de wijze 
waarop dit gesprek wordt ingericht. Gemakshalve wordt hier uitgegaan van twee ideaaltypen, die zijn 
afgeleid uit de interviews.

–  Naast de informatiefunctie staat ook de verificatiefunctie centraal, maar er wordt beperkt 
doorgevraagd (door één respondent wel aangeduid met de beeldende term ‘op de rem 
staan’) (categorie A);

–  Naast de informatiefunctie staat ook de verificatiefunctie centraal en er wordt meer dan al-
leen beperkt doorgevraagd. Inconsistenties zijn een reden om door te vragen. Het doorvragen 
kan leiden tot informatie die de start van een ambtshalve opsporingsonderzoek indiceert of 
tot doel heeft om zulk een onderzoek te starten. (categorie B).

Geen van de deelnemers heeft aangegeven het informatief gesprek alleen voor het informeren van 
slachtoffers te gebruiken: altijd is er wel sprake van enige mate van verificatie. De mate waarin het in-
formatief gesprek wordt gebruikt om deze informatie te verifiëren, loopt uiteen. Dit is het verschil tus-
sen categorie A en B. Het verschil wordt door één van de deelnemers aan dit onderzoek treffend weerge-
geven:

“En, ik weet ook dat er twee stromen zijn van ‘intakes doen’ eigenlijk. De ene stroom zegt 
van: ‘je moet zo veel mogelijk binnenhalen al.’ Want als die geen aangifte doet dan moet 
je zoveel mogelijk al hebben. Dus wel telefoons uitlezen en wel al vragen naar namen naar 
telefoonnummers […] En je hebt de tweede stroming die dus zegt van: ‘helemaal niks. Je 
vraagt helemaal niks, je haalt alleen dat binnen wat je moet hebben: signalen mensen-
handel’.” (Politie-eenheid 10)

Doorvragen is er bij beslissers in de categorie A niet bij; het moment waarop dat kan, is eventueel het 
aangiftemoment, maar niet eerder.

“Nou, in de intake wordt in principe geen feitelijke informatie besproken, in ieder geval 
wordt het niet heel concreet gemaakt dus niet naam, achternaam, verblijfplaats en dat 
soort dingen van de verdachte, dat soort feiten, dus je hebt dan ook heel weinig concrete 
dingen om mee aan de gang te gaan. Pas als die aangifte is geweest heb je pas voldoende 
informatie om onderzoek te kunnen doen omdat je dan vraagt over: wie, wanneer, welke 
vlucht precies? Dat doe je bij de intake niet. Dat is echt puur van: ‘is de casus in het alge-
meen mensenhandelwaardig?” (Politie-eenheid 3)

“Het intakegesprek dient eigenlijk, of is eigenlijk om iets te worden geïnformeerd zonder 
dat je heel diep ingaat op de zaak. En dat is uitleggen van: ‘Goh, beste meneer of me-
vrouw, als u aangifte doet dan zijn dit de gevolgen.’ […] En natuurlijk vragen we een paar 
dingen verder. Maar over het algemeen is het heel oppervlakkig.” (Politie-eenheid 2)



mensenhandel Tiende rapportage van de Nationaal Rapporteur
98

Beslissers in categorie A geven aan soms bewust ‘op de rem’ te gaan staan, om te voorkomen dat poten-
tiële slachtoffers te veel informatie verschaffen over de mensenhandelsituatie waarin zij zich hebben 
bevonden.

“En we geven ook gelijk aan dat diegene er van bewust moet zijn dat alles wat hij/zij ver-
telt, wordt vastgelegd en het is er voor bedoeld dat hij/zij daarna een bewuste keuze kan 
maken of hij/zij wel aangifte wil doen omdat dat natuurlijk bepaalde consequenties heeft. 
Dus we willen niet het hele verhaal hebben. We willen puur de signalen mensenhandel 
weten en we waarschuwen ook gelijk dat geen specifieke namen e.d. genoemd moeten 
worden zodat hij/zij nog wel keuzevrijheid heeft.” (Politie-eenheid 7a)

Beslissers in categorie B lijken minder moeite te hebben met het gegeven dat soms zoveel informatie 
tijdens een informatief gesprek naar voren komt, dat een ambtshalve onderzoek kan worden opgestart. 
Dat blijkt bijvoorbeeld uit het feit dat deze respondenten eerder geneigd zijn door te vragen. Op de vraag 
of in een informatief gesprek kan worden doorgevraagd, geeft een respondent aan:

Ja, en dat heeft ook te maken met de geloofwaardigheid en of je zaken nog kunt uit re-
chercheren. Ik bedoel, als iemand niet weet waar die vandaan komt en vanuit daar is die 
meegelokt naar Nederland, ja waar moet ik dan beginnen met zoeken? […] Alleen als ik 
weet dat bijvoorbeeld veel meisjes mogelijk slachtoffer zijn van een loverboy en er is er 
één die een informatief gesprek wil, dan ga ik in het belang van het grote geheel toch wel 
meer vragen stellen.” (Politie-eenheid 1)

De reden die hier wordt genoemd om door te vragen, is dat die extra informatie ook naar andere slacht-
offers kan leiden. Ook leeft de overtuiging dat het een taak is van de politie om verklaringen op waarheid 
te toetsen:

“Alleen denk ik, soms als je een vermeend slachtoffer tegenover je hebt die van alles ver-
telt, dat het ook aan jou is om te checken of het wel kan wat diegene zegt. En daarvan zijn 
collega’s die zeggen: ‘nee, daar is het informatieve gesprek niet voor’. En dat is dan altijd 
wikken en wegen.” (Politie-eenheid 1)

Overigens wordt het door een van de respondenten als een probleem ervaren dat binnen de eenheid 
verschillend over de invulling van het informatief gesprek wordt gedacht. Beslissers uit de A-categorie 
komen over het algemeen met veel ‘dunnere’ informatie uit een informatief gesprek terug dan beslissers 
uit de B-categorie, die vaak al informatie hebben die de start van een (ambtshalve) opsporingsonderzoek 
rechtvaardigt. Op deze manier worden door het geven van een bepaalde invulling aan het informatief 
gesprek in wezen al de opsporingsprioriteiten bepaald, aangezien een dikker dossier sneller zal worden 
opgepakt. Als problematisch wordt ervaren dat minder uitgebreide informatieve gesprekken op deze 
manier in de verdrukking raken en minder snel aanleiding geven tot het doen van onderzoek.

Hierboven is een duidelijk spanningsveld waarneembaar. Het voortvloeien van gedetailleerde informa-
tie uit het informatief gesprek kan aanleiding geven ambtshalve een opsporingsonderzoek naar de ver-
meende mensenhandelaar te starten. Tegelijk is het doel van het informatief gesprek om slachtoffers, 
alvorens zij aangifte doen, goed in te lichten over de consequenties daarvan. Dat in deze fase ook de 
beslissing over de bedenktijd wordt genomen voegt aan dit spanningsveld nog een extra dimensie toe. 



Zicht op buitenlandse slachtoffers van mensenhandel
99

Daarvan is immers het uitgangspunt dat iemand eerst rust en tijd moet worden gegeven alvorens over 
het verlenen van medewerking aan het opsporingsonderzoek een beslissing behoeft te worden ge-
maakt. Het beschermings- en opsporingsbelang komen in deze setting dus ontegenzeggelijk tegenover 
elkaar te staan99, wat ook goed wordt geïllustreerd in de volgende passage:

“En ik moet de eerste beste diender nog tegenkomen die dat goed kan uitleggen [het bij 
elkaar komen van het slachtoffer- en opsporingsbelang in het informatief gesprek]. Want 
dat is niet uit te leggen. Hoe kan ik nou tegen jou zeggen van: ‘joh vertel me even kort je 
verhaal want ik wil jou gaan helpen. Oh ja by the way, alles wat je me vertelt daar ga ik 
lekker toch mee aan de haal’.” (Politie-eenheid 4)

Rol van het informatief gesprek bij het verlenen van de bedenktijd
Hierboven werd er al op gewezen dat het informatief gesprek en de bedenktijd twee figuren zijn uit 
verschillende juridische domeinen. Tegelijkertijd vallen het informatief gesprek en de beslissing over de 
bedenktijd doorgaans samen in de tijd. Uit een analyse van de afgenomen interviews blijkt dat het in-
formatief gesprek in de praktijk een belangrijke rol speelt bij de beoordeling van de vraag of een bedenk-
tijd aan het potentiële slachtoffer moet worden verleend. Behoudens enkele uitzonderingen gaat het 
daaraan eigenlijk altijd vooraf. De informatie in het informatief gesprek is doorgaans dan ook leidend 
bij het nemen van een beslissing over de bedenktijd. Bovendien is het informatief gesprek het moment 
waarop de bedenktijd daadwerkelijk kan worden verleend. Zowel inhoudelijk als procesmatig zijn beide 
figuren dus ook in de beleidsuitvoering met elkaar verweven, hoewel ‘op papier’ het informatief gesprek 
dus een strafvorderlijke ‘identiteit’ heeft en niet per definitie in de sleutel hoeft te staan van de beslis-
sing om de bedenktijd te verlenen. Zo heeft het informatief gesprek in het vreemdelingenrechtelijk 
kader waarin de bedenktijd is geregeld geen plek.

3.5.3.2 KMar
Ook in deze subparagraaf wordt onderscheid gemaakt tussen de beslissers die werkzaam zijn in de grens-
streken (die hun informatie vooral vanuit MTV-controles verkrijgen) en in het sluisteam van Luchthaven 
Schiphol.

Beslissers in de grensstreken
Respondenten in de grensstreken ontvangen hun informatie veelal van de controles die worden uitge-
voerd in het kader van het MTV. Op basis van die informatie wordt doorgaans besloten om al dan niet 
een informatief gesprek te voeren. Wordt daartoe besloten, dan wordt het potentieel slachtoffer meest-
al naar een locatie van de KMar gebracht om aldaar in een speciale familiekamer het informatief gesprek 
te laten plaatsvinden.

De respondenten lijken allen een tweeledige functie van het informatief gesprek te onderscheiden: in-
formeren en verifiëren. Wel bestaan accentverschillen. Zo geeft een respondent aan dat het informatief 
gesprek geen functie heeft voor het nemen van de beslissing over het verlenen van de bedenktijd, omdat 
elk potentieel slachtoffer dat vanuit een MTV-controle op de recherchelocatie verschijnt per definitie 
daarvoor in aanmerking komt. Ook beslissers die werkzaam zijn verderop in de keten, in meer project-
matige opsporingsteams, lijken deze benadering aan te houden; omdat een potentieel slachtoffer in 

99 Vgl. ook Goderie, Dirks & Van Dorst 2016. 



mensenhandel Tiende rapportage van de Nationaal Rapporteur
100

deze gevallen wordt gesproken nadat al wat meer voorinformatie bekend is, speelt het informatief ge-
sprek voor het maken van de beslissing omtrent het verlenen van de bedenktijd geen rol meer.

Zoals zojuist al werd genoemd valt de beslissing om een potentieel slachtoffer voor een informatief 
gesprek uit te nodigen, vaak samen met het besluit om de bedenktijd te verlenen. Reden voor deze 
ruime benadering is volgens een van de respondenten de noodzaak om het potentiële slachtoffer “het 
gevoel te geven dat ze altijd met haar verhaal terug kan komen”. Het lijkt erop dat de signalering vanuit 
de MTV-controle hier volstaat om de bedenktijd te verlenen.

Kijkend naar de verhouding tussen het informeren en verifiëren in de informatieve gesprekken, dan kan 
geconcludeerd worden dat ook hier verschillende accenten worden gelegd. Zo legt één respondent de 
nadruk op het informeren van een slachtoffer, terwijl de ander het ‘uitlopen’ van opsporingsinformatie 
lijkt voorop te stellen.

“Het doel is om juist het slachtoffer inzicht te geven in de situatie waarin ze zit en daarin 
op een gegeven moment te laten doordringen dat ze slachtoffer is. Heel vaak zien ze dat 
van zichzelf niet. En door op een gegeven moment aan te geven wat we gezien hebben en 
wat we gehoord hebben om daar in levende een kleine opsomming van te maken en aan 
te geven dat het niet normaal is. En dan schets je ook wat een normale situatie zou zijn. 
En dan krijg je de bedenktijd om dat kwartje te laten vallen zeg maar. Het bewust worden 
van haar eigen slachtoffer zijn.” (KMar MTV 3)

“Sowieso om te kijken of zij wel slachtoffer is van mensenhandel of dat er indicatoren zijn 
dat zij mogelijk slachtoffer is. Daarvoor is het sowieso. En om te kijken is zij bereid mee te 
helpen voor…door eventueel aangifte te doen en getuigenverklaring af te leggen dus ook 
een beetje de bereidwilligheid peilen en ook de mogelijkheden geven wat wij eventueel 
voor haar kunnen betekenen. Haar te helpen uit de prostitutie…dat ze opvang krijgt. Die 
dingen eigenlijk.” (KMar MTV 1)

Sluisteam Luchthaven Schiphol
Grof gezegd zijn er drie manieren waarop het sluisteam met potentiële slachtoffers van mensenhandel 
in aanraking komt: via de ‘eigen’ sluismethode, via de grensbewakingsdiensten en via de asielketen. 
Tijdens de bespreking van het ‘voorportaal’ werd al duidelijk dat binnen het sluisteam een onderscheid 
wordt gemaakt tussen het informatief gesprek en het intakegesprek. Het intakegesprek is het gesprek 
dat in dit onderzoek steeds het informatief gesprek is genoemd. Het ‘informatief gesprek in de zin van 
het sluisteam’ duidt op het initiële gesprek dat wordt gevoerd met een potentieel slachtoffer dat aan de 
hand van de beschreven observatie-acties is gesignaleerd.100 Het intakegesprek kan daarop volgen. Ook 
van dit intakegesprek worden binnen het sluisteam een informatie- en verificatiefunctie onderscheiden. 
Een respondent geeft aan dat het intakegesprek niet bepalend hoeft te zijn voor het nemen van een 
beslissing omtrent de bedenktijd aangezien in een informatief gesprek dat daaraan vooraf is gegaan 
reeds voldoende informatie is vergaard om die beslissing te nemen. Als de informatie uit andere bron 
afkomstig is, en dus niet eerst een ‘informatief gesprek in de zin van het sluisteam’ is gevoerd, lijkt het 

100 Zie voor de uitleg bij deze terminologie §3.4.2.2.



Zicht op buitenlandse slachtoffers van mensenhandel
101

intakegesprek wel een belangrijkere rol te spelen, ook voor de vraag of de bedenktijd moet worden 
verleend.

“Krijgen wij de melding van asiel of van de IND, dan gaan we naar het verhaal kijken. Is het 
verhaal voor ons een aanleiding om in gesprek te gaan, dan betekent het dat we er eigen-
lijk zelf ook wel wat in zien. Dan wordt zo snel mogelijk een informatief gesprek gepland 
en op dat moment is het verhaal zoals het is en wordt de B8 ingezet en eventueel bedenk-
tijd. En dan gaan we ermee verder werken.” (KMar sluisteam 3)

3.5.3.3 ISZW-DO
Ook bij de respondenten die bij ISZW-DO werkzaam zijn, is duidelijk het tweeledige doel van het infor-
matief gesprek herkenbaar. Zo is in alle interviews genoemd dat slachtoffers in het informatief gesprek 
worden geïnformeerd over de gevolgen die aan het verlenen van medewerking aan het strafrechtelijk 
onderzoek zijn verbonden. Ook wordt bekeken welke de feiten en omstandigheden zijn waaronder een 
potentieel slachtoffer heeft moeten werken. Op dat laatste aspect lijkt bij ISZW-DO over het algemeen 
de nadruk te liggen.

“Voor ons is het de bedoeling om een beeld te krijgen van de persoon en om een beeld te 
krijgen van de omstandigheden waarin de uitbuiting mogelijk plaats heeft gevonden.” 
(ISZW-DO 7)

“Ik wil toetsen of ik te maken heb met een slachtoffer van mensenhandel.” (ISZW-DO 3)

Naast de informatie- en verificatiefunctie blijkt ook bij de respondenten van ISZW-DO dat zij als een van 
het informatief gesprek onderscheiden het vergaren van informatie om tot een gedegen beslissing over 
het verlenen van de bedenktijd te komen. Gevraagd naar het doel van het informatief gesprek, antwoor-
den respondenten:

“Om te kijken of iemand wel of niet voor de B8 in aanmerking komt. Dus om te kijken of 
iemand vermoedelijk slachtoffer is van arbeidsuitbuiting.” (ISZW-DO 8)

“Nou, om dus een gedraging, een omstandigheid of een, de drie componenten die ik net 
heb genoemd, om die te achterhalen, van is er sprake van arbeidsuitbuiting. En indien die 
componenten aanwezig zijn, kan ik dan ook een B8-regeling aanbieden?” (ISZW-DO 1)

De citaten bevestigen de structureel ingebedde rol die het informatief gesprek heeft in de procedure die 
leidt tot het verlenen van de bedenktijd, ook bij ISZW-DO. Feitelijk lijkt het gesprek onderdeel uit te zijn 
gaan maken van de bedenktijdprocedure, dit in tegenstelling tot het formele beleid, waarin het infor-
matief gesprek wel in de OM-aanwijzing is opgenomen, maar geen rol heeft in het vreemdelingenrech-
telijk kader dat de bedenktijd regelt.

3.5.3.4 Observaties bij de bevindingen omtrent het informatief gesprek
Uit de bespreking van het informatief gesprek in deze paragraaf blijkt dat beslissers over het algemeen 
het tweeledige doel van dit informatief gesprek onderschrijven, zoals dat uit het beleid naar voren komt. 
Enerzijds gaat het om een informatiefunctie: het slachtoffer wordt over de implicaties van het meewer-
ken aan een strafrechtelijk onderzoek ingelicht. Anderzijds wordt getracht meer zicht te krijgen op de 



mensenhandel Tiende rapportage van de Nationaal Rapporteur
102

feiten en omstandigheden van de situatie waarin een potentieel slachtoffer zich zou hebben bevonden 
(de verificatiefunctie). Binnen elke organisatie zijn accentverschillen waarneembaar. Zo verschillen bin-
nen de organisaties de opvattingen over de mate waarin in een informatief gesprek kan of moet worden 
doorgevraagd.101 Vertegenwoordigers van de ene stroming lijken in dit gesprek bewust niet al te zeer 
door te vragen, ‘op de rem te gaan staan’, om te voorkomen dat een ambtshalve onderzoek moet worden 
gestart voordat een slachtoffer goed de consequenties van het meewerken aan dat onderzoek heeft kun-
nen overzien. Representanten van de andere stroming vragen wel meer door, en zien er geen bezwaar 
in dat bruikbare opsporingsindicaties naar boven komen en dus een proces-verbaal van bevindingen 
moet worden opgemaakt.102

Hierboven is duidelijk geworden dat voor elk van de besproken organisaties geldt dat het informatief 
gesprek structureel is ingebed in de procedure die leidt tot het verlenen van de bedenktijd. Het formele 
beleid – het beleid ‘op papier’ – indiceert dat evenwel geenszins. Zo werd al op meer plekken in dit 
hoofdstuk erop gewezen dat het informatief gesprek geen onderdeel uitmaakt van het vreemdelingen-
rechtelijk kader dat de bedenktijd regelt. Het informatief gesprek is wel deel van het strafvorderlijk be-
leid en is daarin opgenomen om, onder meer, zicht te krijgen op het slachtofferschap, vanuit het per-
spectief ‘van een evt. strafrechtelijk gevolg’. De bedenktijd, die onderdeel is van het vreemdelingenrecht, 
ziet er evenwel juist op aan het vermoedelijke slachtoffer rust te gunnen, om op die manier over even-
tuele medewerking aan dit strafrechtelijk gevolg na te kunnen denken. Deze twee uitgangspunten zijn 
moeilijk verenigbaar, maar komen, omdat het informatief gesprek feitelijk zo’n grote rol speelt bij het 
verlenen van de bedenktijd, in de praktijk dus heel dicht tegen elkaar aan te liggen. Voornamelijk in 
gevallen waarin in het informatief gesprek meer de nadruk ligt op de verificatiefunctie kunnen span-
ningen ontstaan met de beschermingsgedachte die mede aan de bedenktijdregeling ten grondslag ligt.

3.5.4 Vierde fase: beslissen over de bedenktijd
In de Vc 2000 is in Hoofdstuk B8/3 opgenomen dat aan vermoedelijke slachtoffers van mensenhandel 
een bedenktijd van drie maanden wordt gegund. Het ‘slagboomcriterium’ waarbij de drie verschillende 
opsporingsorganisaties die in dit onderzoek centraal staan de bedenktijd dienen te verlenen, verschilt 
echter. Zo is de politie verplicht reeds bij het constateren van de ‘geringste aanwijzing van mensenhan-
del’ het vermoedelijk slachtoffer over het recht op bedenktijd te informeren en hem of haar de keuze 
voor te leggen hiervan gebruik te maken. De KMar verleent de bedenktijd aan vreemdelingen die nog 
geen toegang tot Nederland hebben gehad, en waarbij ‘voldoende signalen van mensenhandel’ aanwe-
zig zijn. De Vc 2000 maakt niet duidelijk of de KMar ook de bedenktijd kan verlenen wanneer vreemde-
lingen al wel toegang tot Nederland gehad hebben. ISZW-DO, tot slot, kan de bedenktijd formeel niet 
verlenen, maar doet dit in de praktijk wel. Daarbij geven zij ook aan gebruik te maken van het criterium 
van de geringste aanwijzing.103

Tijdens de bedenktijd kunnen vermoedelijke slachtoffers nadenken over het nemen van een beslissing 
over het doen van aangifte of het op andere wijze verlenen van medewerking aan het opsporings- of 
vervolgingsonderzoek naar de mensenhandelaar. Zoals eerder aangegeven is de ratio achter de bedenk-

101 Deze bevindingen stroken met de bevindingen van Goderie, Dirks & Van Dorst 2016. 
102 OM-aanwijzing mensenhandel, paragraaf 4.
103 Mondelinge informatie van Inspectie SZW d.d. 27 juli 2017.



Zicht op buitenlandse slachtoffers van mensenhandel
103

tijd, zoals opgenomen in de Bijlage Mensenhandel, dat ‘slachtoffers van mensenhandel vaak pas na wat 
langere tijd hun ervaringen kunnen uiten’.104

Hoewel het beleid zulks niet impliceert, neemt het informatief gesprek een prominente positie in bij de 
beslissing omtrent het verlenen van de bedenktijd. Zoals hierboven al naar voren kwam, ligt de infor-
matie die in dit gesprek naar voren komt doorgaans ten grondslag aan die beslissing. In het beleid is 
vastgelegd dat beslissers van de politie, KMar en ISZW-DO veel ruimte hebben om zelf vast te stellen of 
sprake is van een voor hun geldend ‘slagboomcriterium’ en, dus, of het slachtoffer de bedenktijd moet 
worden aangeboden. In het navolgende wordt per organisatie bezien welke doelen en functies van de 
bedenktijd worden onderscheiden, hoe in de praktijk wordt omgegaan met de verschillende ‘slagboom-
criteria’ en welke overwegingen daarbij een rol spelen.

3.5.4.1 Politie
Zoals in de vorige paragraaf is besproken, heeft het informatief gesprek een duaal karakter. Enerzijds staat 
het informatief gesprek in het teken van het informeren van het vermoedelijk slachtoffer over de rechten, 
plichten en gevolgen van het verlenen van medewerking aan een strafrechtelijk onderzoek. Anderzijds is 
het voor de politie ook een moment van toetsing of verificatie van de mensenhandelgerelateerde infor-
matie die in dit gesprek naar voren komt. Het resultaat van deze verificatie maakt het niet alleen mogelijk 
om – eventueel – ambtshalve opsporingsonderzoek te verrichten naar een verdachte, maar vormt dik-
wijls ook de informatie waarop de keuze voor het verlenen van de bedenktijd wordt gemaakt.

Doelen en functies bedenktijd
Uit de interviews blijkt dat de respondenten van de politie twee doelen en functies van de bedenktijd 
onderscheiden. Het grootste deel van de geïnterviewden beschouwt de bedenktijd voornamelijk als een 
mogelijkheid voor het slachtoffer om te komen tot een weloverwogen beslissing over het doen van 
aangifte. In deze gevallen wordt de bedenktijd voornamelijk in het licht van het strafrechtelijk onder-
zoek gezien.

“Het slachtoffer krijgt de bedenktijd om te bedenken of hij/zij wel of geen aangifte wilt 
doen.” (Politie-eenheid 6)

“[De bedenktijd] is meer bedoeld voor de aangeefster of aangever dat je gewoon in een 
rustige fase kan nadenken wat voor gevolgen het heeft om aangifte te doen.” (Politie-
eenheid 8)

Een kleiner deel van de beslissers geeft aan dat de achterliggende gedachte van de bedenktijd is dat het 
slachtoffer aan de onveilige situatie kan ontkomen, rust krijgt en kan reflecteren op hetgeen hem of 
haar is overkomen. Daarmee sluiten zij aan op de doelstelling van de bedenktijd zoals opgenomen in 
de Bijlage mensenhandel.

“Het doel is uiteindelijk, als je kijkt naar buitenlandse vrouwen, en die komen met het 
vliegtuig aan en die worden opgesloten en die rennen weg en komen bij het politiebureau 

104 Bijlage Mensenhandel bij Hoofdstuk B.8/3 van de Vc 2000.



mensenhandel Tiende rapportage van de Nationaal Rapporteur
104

aan en die moeten gelijk hun verhaal doen, dan zou je kunnen zeggen: geef ze eerst rustig 
de tijd om te beseffen wat er gebeurd is en wat ze eigenlijk willen.” (Politie-eenheid 7b)

Twee respondenten benoemen beide voornoemde doelstellingen van de bedenktijd, waarbij de gebo-
den rust idealiter ook bijdraagt aan een effectieve(re) opsporing.

“Het doen van een aangifte tegen een echte mensenhandelaar, nou dat heeft nogal wat 
gevolgen. Je hebt wel met wat meedogenloze daders te maken. Dus je moet wel weten 
wat je wilt. Dat je open staat voor gevaar. En dat het helemaal niet gezegd is dat de zaak 
wel op komt […] Maar ook om even tot zichzelf te komen […] want als jij een slachtoffer 
hebt dat alleen maar in stilzwijgen verstikt omdat ze niet voldoende rust heeft gehad, daar 
hebben we ook niets aan.” (Politie-eenheid 2)

Overwegingen bij verlenen bedenktijd
De Vc 2000 schrijft voor dat de politie reeds bij de geringste aanwijzing van mensenhandel vermoede-
lijke slachtoffers de bedenktijd aanbiedt. Over de wijze waarop het criterium ‘geringste aanwijzing’ in 
de praktijk dient te worden toegepast, is in het beleid niets opgenomen anders dan dat ‘een lage drem-
pel van groot belang is’.105

Uit de interviews komt naar voren dat de ‘geringste aanwijzing’ bij vrijwel geen van de respondenten een 
prominente rol speelt bij het al dan niet verlenen van de bedenktijd. Veeleer worden eigen ‘werkdefini-
ties’ gehanteerd. Waar de één de bedenktijd verleent op basis van geconstateerde ‘signalen van mensen-
handel’, doet een ander dit op basis van ‘indicatoren’ of een ‘onderbuikgevoel’. Daarbij geven de beslis-
sers aan dat het voor hen onduidelijk is op welke wijze de gehanteerde ‘werkdefinities’ zich verhouden 
tot het criterium van de geringste aanwijzing dat volgens de Vc 2000 gehanteerd dient te worden.

“Welke drie heb je? Signalen, indicatoren en […] ja de geringste aanwijzing […] Ja, weet je, 
voor mij is het, zijn het eigenlijk synoniemen. Er zit geen gradatie in.” (Politie-eenheid 10)

Tevens valt op dat de constatering van een ‘geringste aanwijzing’ niet automatisch leidt tot het verlenen 
van de bedenktijd, zoals de B8/3 voorschrijft. Zo kan het zijn dat de ‘geringste aanwijzing’ aanleiding 
geeft om een informatief gesprek te voeren, om vervolgens daarin verder te kijken of het verlenen van 
de bedenktijd passend is.

“Naar aanleiding van een geringste aanwijzing gaan wij het gesprek aan. Dus dat is voor 
mij start onderzoek. Dus een geringste aanwijzing wordt bij ons niet weggeveegd. En dat 
is het voorbeeld wat we net noemde van dat telefoontje van die bezorgde moeder of 
andere telefoontjes van: ‘ja, jezus wat is dat nou?’ Maar dan gaan we wel gewoon dat 
gesprek aan.” (Politie-eenheid 4)

Ook blijkt uit de interviews dat een deel van respondenten een verschil ervaart tussen de geringste aan-
wijzing ‘op papier’ en de toepassing van dit criterium in de praktijk, waarbij de definitie ‘op papier’ als 
laagdrempeliger wordt beschouwd dan dat deze in de praktijk kan worden uitgevoerd.

105 Brief van de minister voor Immigratie, Integratie en Asiel d.d. 11 mei 2012, Kamerstukken II 2011/12, 28638, 78, p. 2.



Zicht op buitenlandse slachtoffers van mensenhandel
105

“Alleen maar het verhaal van: ‘ik kom uit een baggerdorp uit Bulgarije’; dat alleen op zich, 
dat is de geringste aanwijzing. Maar dat vind ik kul […] Ik vind dat een te lage drempel om 
gauw te spreken van mensenhandel. De geringste aanwijzing, die heb je heel snel. Daar 
gaat men ook te ver in, vind ik.” (Politie-eenheid 2)

“Wij focussen meer op het artikel [de strafbaarstelling van mensenhandel in art. 273f Sr]. 
En enkel alleen het feit dat je uit het buitenland komt en dat je geen paspoort hebt en dat 
je in de prostitutie werkt, dan ben je geen slachtoffer. Dat wordt wel als signaal mensen-
handel gezien wat uitgeleerd wordt op de academie.” (Politie-eenheid 4)

Uit de interviews komt naar voren dat het criterium ‘geringste aanwijzing’ geen belangrijke rol lijkt te 
spelen bij het nemen van de beslissing omtrent het verlenen van de bedenktijd. Ook wordt het criterium 
in de praktijk als te ‘inclusief ’ beschouwd. De ‘geringste aanwijzing’ lijkt voor sommige beslissers ook 
veeleer een startpunt te zijn om een informatief gesprek te voeren, dan het beslissende criterium om de 
bedenktijd te verlenen. Het is vanwege deze bevindingen interessant om te bezien welke overwegingen 
bij het verlenen van de bedenktijd wél een rol spelen.

In alle interviews wordt aangegeven dat de belangrijkste aanknopingspunten voor het al dan niet verle-
nen van de bedenktijd de bestanddelen uit de strafbaarstelling van mensenhandel in het Wetboek van 
Strafrecht zijn.106 Deze benadering neemt tot uitgangspunt dat signalen die uit het informatief gesprek 
voortvloeien op een of andere wijze zijn te relateren aan het mensenhandelartikel. Het zwaartepunt ligt 
daarbij met name op de vorm van uitbuiting waarvan het potentieel slachtoffer aangeeft slachtoffer te 
zijn geweest en de mate van dwang waaronder deze uitbuiting heeft plaatsgehad. Tegelijkertijd lijken 
verschillen te bestaan in de hoeveelheid informatie die gevraagd wordt vooraleer de bedenktijd wordt 
verleend, zoals onderstaande citaten illustreren.

“Bijvoorbeeld een vrouw die dan zegt: ‘ik heb in een woning gezeten en ik moest gedwon-
gen seks hebben met mannen en heb niets gezien van geld of betalingen’, dat is wel het 
geringste signaal mensenhandel in ieder geval. Dan zijn er die zeggen: ‘het is een zeden-
zaak want er is niks van betalingen bekend’, maar het is ook gewoon mensenhandel. Voor 
beide ligt de drempel gewoon heel laag.” (Politie-eenheid 3)

“Als ze bijvoorbeeld zeggen: ‘ja en ik ben naar Nederland gesmokkeld, ik moest mee en ik 
wilde helemaal niet. Ik heb mijn paspoort ingeleverd en ik ben verkracht en ik ben in een 
huis opgesloten.’ Ja, leuk allemaal, maar dat is nog geen mensenhandel voor 273f. Dus 
dan moet je toch een vraagje extra stellen. Het zijn wel allemaal dingen die erbij horen 
maar het gaat uiteindelijk om die betaalde seks.” (Politie-eenheid 7b)

Ondanks deze verschillen, geven alle respondenten aan dat de drempel die zij voor het verlenen van de 
bedenktijd hanteren laag is. Beslissers die een schatting geven van het aantal informatieve gesprekken 
waarin zij de bedenktijd aanbieden, geven aan dat dit in ruim 90% van de gesprekken het geval is. Zo is 
in veel gevallen ‘zelfverklaard slachtofferschap’ door een potentieel slachtoffer voldoende om de be-
denktijd te verlenen. Hierbij hoeft de informatie niet uitvoerig geverifieerd te worden.

106 De strafbaarstelling van mensenhandel is opgenomen in artikel 273f Sr.



mensenhandel Tiende rapportage van de Nationaal Rapporteur
106

“Kijk als iemand gewoon zegt van: ik moest seks hebben tegen mijn wil met meerdere 
mensen in een huis, dan geven we al de bedenktijd.” (Politie-eenheid 5)

“Bijvoorbeeld als ze zegt: ‘ik ben uitgebuit’. Door wie? Door Piet. Wat is de achternaam van 
Piet? ‘Ja, weet ik niet’. Waar was het? ‘Dat weet ik niet meer’. Hoe ben je de grens overge-
gaan? ‘Ja, dat weet ik ook niet meer’… ja, die krijgt de B8 gewoon.” (Politie-eenheid 3)

Wanneer een slachtoffer zelf niet wil, kan of durft te vertellen over hetgeen dat heeft plaatsgevonden, 
kan op basis van feitelijke informatie rondom de situatie ook gekozen worden voor het verlenen van de 
bedenktijd.107 Ook geven de meeste bevraagden aan dat de geloofwaardigheid van de informatie of de 
kans dat de informatie leidt tot een succesvol opsporingsonderzoek niet doorwerkt in de keuze rondom 
het verlenen van de bedenktijd.

“Nouja, je doet de intake, biedt hem gelijk aan en nemen ze er gebruik van dan is het ge-
woon, ja… of je nou twijfelt of niet, dat maakt voor een slachtoffer niet uit. En natuurlijk 
hebben we het er op het bureau over van: ‘het is niet goed, het is een valse aangifte waar-
schijnlijk zelfs’. Maar bedenktijd van B8 bied je aan, want ze zijn immers slachtoffer van 
mensenhandel” (Politie-eenheid 2)

“Kijk, het is niet aan ons als politie om het te gaan betwisten. Ik denk dat daar soms de 
schoen wringt. Dat iemand wat roept en dat al, soms weet je al van te voren dat het niks 
gaat worden, maar dat is niet aan mij, dus ik moet gewoon die bedenktijd verlenen.” 
(Politie-eenheid 5)

Zoals bovenstaande illustreert, wordt de overweging rondom het al dan niet verlenen van de bedenktijd 
losgekoppeld van de vraag of de door een vermoedelijk slachtoffer gegeven informatie de basis kan zijn 
voor een haalbaar opsporingsonderzoek. Geen van de bevraagden geeft aan dat de aanwezigheid van op-
sporingsindicatoren of de kans dat de informatie die in het informatief gesprek naar voren komt tot ver-
volging leidt een rol speelt bij het beslissen over de verlening van de bedenktijd. Zoals in paragraaf 3.5.3 
reeds aan de orde kwam, geeft een deel van de beslissers zelfs expliciet aan in het informatief gesprek soms 
op de ‘rem te staan’, opdat een potentieel slachtoffer nog geen opsporingsrelevante informatie deelt, zo-
dat de politie nog geen ambtshalve onderzoek hoeft uit te voeren.

In de gevallen waarin de bedenktijd niet wordt verleend, heeft dit doorgaans ermee te maken dat de 
informatie die uit het informatief gesprek naar voren komt niet aan het delict in artikel 273f Sr, maar aan 
andere, annexe vormen van criminaliteit, te koppelen is, bijvoorbeeld een zedendelict of mensensmok-
kel. Hoewel de respondenten aangeven dat dit ook schrijnende vormen van criminaliteit zijn, staat de 
bedenktijd, en de daaraan gekoppelde toegang tot voorzieningen en opschorting van uitzetting, alleen 
open voor vermoedelijke slachtoffers van mensenhandel. Wel geven diverse geïnterviewden aan dat het 
belangrijk is dat goed contact bestaat tussen de zedenafdeling en de mensenhandelteams, aangezien 
het op basis van de eerste melding niet altijd duidelijk is van welk delict een persoon slachtoffer is ge-
worden. Hierdoor kan het voorkomen dat een potentieel slachtoffer mensenhandel door het ‘balieper-
soneel van de politie’ in eerste instantie naar de zedenafdeling wordt doorverwezen. Volgens diverse 

107 Wel kan het hierbij voorkomen dat een slachtoffer besluit de bedenktijd niet te accepteren/op in te gaan. 



Zicht op buitenlandse slachtoffers van mensenhandel
107

respondenten is het van belang dat vanwege de overlap tussen beide delicten goed contact is tussen 
beide afdelingen, zodat indien mogelijk toch sprake is van mensenhandel, het AVIM–team snel kan 
worden ingeschakeld en vice versa. Enkele respondenten geven aan dat zij momenteel zorgen hebben 
over het contact tussen beide afdelingen.

Beslissing over verlening bedenktijd
De personen die het informatief gesprek voeren, zijn meestal ook degenen die de beslissing over het 
verlenen van de bedenktijd nemen. Doorgaans vindt deze keuze plaats tijdens het informatief gesprek.

In het geval dat twijfel bestaat over het verlenen van de bedenktijd, wordt soms ervoor gekozen na af-
loop van het informatief gesprek ruggespraak te houden met derden. Overleg kan bijvoorbeeld plaats-
vinden met andere mensenhandelrechercheurs of met de coördinator van het team mensenhandel.

Naast collega’s binnen de politie wordt ook het OM veelvuldig genoemd als partner waarmee over het 
verlenen van de bedenktijd wordt overlegd. In negen van de tien regio’s wordt aangegeven dat bij twijfel 
soms wordt overlegd met een officier van justitie over de te nemen beslissing. Een aantal van de bevraag-
den benadrukt dat het uiteindelijk het OM is dat bij twijfel het laatste woord heeft ten aanzien van de 
beslissing over het al dan niet verlenen van de bedenktijd. Daarbij moet worden opgemerkt dat wordt 
aangegeven dat het OM doorgaans beslist dat het potentieel slachtoffer de bedenktijd krijgt aangeboden.

Oneigenlijk gebruik bedenktijd
Een deel van de geïnterviewden geeft aan dat zij soms hun vraagtekens zetten bij de informatie die in de 
informatieve gesprekken, of in een later stadium bij de aangiften, naar voren komt. Hoewel daarbij niet 
per se wordt uitgaan van misbruik van de bedenktijdregeling, wordt dit ook niet uitgesloten.

“Ik zie alleen maar aangiftes voorbij komen van B8’ers waar heel weinig inzit. En dat is bij 
ons wel vrij standaard. Als je het vergelijkt met de aangiften van de Nederlandse meisjes 
is dat het grote verschil. En daar kan je honderd-en-één redenen voor bedenken, en één 
daarvan is dat het niet gebeurd is.” (Politie-eenheid 10)

“Als jij een uitgeprocedeerde asielzoeker bent of je weet al van te voren dat je geen recht 
hebt, dan hoef je maar te zeggen: ‘ik ben slachtoffer’, en dan ben je al snel weer vier 
maanden onder de pannen.” (Politie-eenheid 3)

Zoals reeds gesteld lijkt de twijfel die de beslissers soms plaatsen bij de geloofwaardigheid van de infor-
matie niet door te werken in de beslissing rondom de bedenktijd. Respondenten geven aan dat ze hier 
pas bij de aangifte op in gaan. Wel worden door sommige geïnterviewden vraagtekens gezet bij de ge-
volgen voor de opsporingscapaciteit door deze meldingen.

“Het risico loop je gewoon dat mensen in de B8 met ‘slechte’ verhalen toch veel aandacht 
en tijd, en dus geld, krijgen wat ze niet verdienen. Maar om dan gelijk te zeggen ontevre-
den…Het systeem is er ook om voor te zorgen dat andere dingen wel weer goed gaan. Het 
is geen perfect systeem, maar het is ook geen slecht systeem, denk ik.” (Politie-eenheid 3)

Uit diverse interviews blijkt tevens dat – met name de aangiften afkomstig van slachtoffers binnen de 
B8/3-regeling – soms voorrang krijgen boven die van Nederlandse slachtoffers. Vooral de artikel 12 Sv-



mensenhandel Tiende rapportage van de Nationaal Rapporteur
108

procedure speelt op de achtergrond een belangrijke rol.108 De ervaring van de bevraagden is dat advocaten 
van buitenlandse slachtoffers hiervan meer gebruik maken dan advocaten van Nederlandse slachtoffers.

“Die artikel 12-procedures die eigenlijk van ons verwachten dat we de punten en komma’s 
onderzoeken in zo’n zaak, maar dat betekent dat we in verhouding met de Nederlandse 
zaken, dat we dat niet doen. Ook al is de zaak kansloos, dan moeten we alsnog de vlieg-
tuigmaatschappij bevragen en dan denk ik van: ‘ja, die gaat ons niet vertellen dat ze ge-
dwongen in de prostitutie heeft gewerkt’.” (Politie-eenheid 7b).

Ook geeft één respondent aan dat hierdoor – onder gelijke omstandigheden – de keuze vaak valt op het 
oppakken van een aangifte van een potentieel slachtoffer binnen de B8/3-regeling boven het oppakken 
van een aangifte van een Nederlands slachtoffer.

“Ik heb een Nederlandse aangifte van een meisje waarin niks zit bijvoorbeeld. Waarin het 
vooruitzicht is dat er heel weinig uit gaat komen […] en ik heb een B8’er waarvan [dit het 
geval is], dan gaat de B8’er opgepakt worden en het meisje niet […] Het OM zegt dan dus 
wel duidelijk tegen mij: ‘die B8’er moet opgepakt worden, want anders gaan we proble-
men krijgen met de advocatuur’.” (Politie-eenheid 10)

Interveniëren in duur bedenktijd
Een deel van de potentiële slachtoffers aan wie de bedenktijd verleend wordt, is al enkele jaren in Ne-
derland en het kan ook voorkomen dat de mensenhandelperiode al een lange tijd is gestopt. Uit de in-
terviews blijkt dat in sommige regio’s pogingen worden ondernomen potentiële slachtoffers niet de 
volledige drie maanden bedenktijd uit te laten zitten, met als achterliggende gedachte dat het slachtof-
fer niet langer meer in veiligheid gebracht hoeft te worden, omdat de dreiging vanuit een mensenhan-
delaar niet langer actueel is.

In sommige gevallen wordt het slachtoffer er nadrukkelijk op gewezen dat hij of zij geen gebruik hoeft 
te maken van de volledige drie maanden, maar ook eerder aangifte kan doen. Vier andere regio’s geven 
aan dat zij zelf het initiatief nemen om de bedenktijd kort te houden, bijvoorbeeld door het op korte 
termijn inplannen van een datum voor het doen van aangifte. Hierbij dient te worden opgemerkt dat 
wanneer het potentieel slachtoffer of de advocaat aangeeft van de volledige drie maanden gebruik te 
willen maken hier wel degelijk gehoor aan wordt gegeven.

EU/EER-slachtoffers en verlenen van bedenktijd
Gedurende de uitvoering van dit onderzoek heeft de Nationaal Rapporteur diverse signalen uit het veld 
ontvangen, waarin naar voren kwam dat verschillen bestaan tussen de politie-eenheden omtrent het al 
dan niet verlenen van de bedenktijd aan slachtoffers van mensenhandel met een EU/EER-nationali-
teit.109 Zo zou in sommige eenheden aan EU/EER-onderdanen geen bedenktijd worden aangeboden, 
aangezien deze reeds over een rechtmatige verblijfstitel beschikken. Aan de B8/3-regeling is evenwel 

108 Art. 12 maakt het voor rechtstreeks belanghebbenden mogelijk beklag te doen over de beslissing om niet te vervol-
gen. Potentiële slachtoffers van mensenhandel in wiens zaak door het OM wordt besloten geen vervolging in te 
stellen, kunnen op art. 12 Sv een beroep doen. 

109 Zie hierover bijvoorbeeld de bachelorscriptie van Evenhuis, vgl. Evenhuis 2017.



Zicht op buitenlandse slachtoffers van mensenhandel
109

ook toegang gekoppeld tot voorzieningen en hulpverlening. In het beleid is daarom weergegeven dat 
slachtoffers met een EU/EER-nationaliteit weldegelijk toegang hebben tot de bedenktijd, ongeacht het 
reeds bestaan van een verblijfstitel.110

3.5.4.2 KMar
In de Vc 2000 is opgenomen dat de KMar bedenktijd verleent aan vreemdelingen die nog geen toegang 
gehad hebben tot Nederland, maar wel mogelijk slachtoffer van mensenhandel zijn, en waarbij ‘vol-
doende signalen van mensenhandel’ zijn geconstateerd. Indien nodig vindt rondom deze beslissing 
overleg plaats met het OM. De Vc 2000 maakt niet duidelijk in hoeverre de KMar ook de bedenktijd kan 
verlenen aan vreemdelingen die al wel toegang tot Nederland hebben gehad. Desgevraagd geeft het 
ministerie van VenJ aan dat dit in de praktijk wel gebeurt, zoals ook uit dit onderzoek blijkt.111 Onder-
staande paragraaf gaat in op de overwegingen die een rol spelen bij het al dan niet verlenen van de be-
denktijd door beslissers van de KMar. Daarbij zal wederom – waar nodig – onderscheid worden aange-
bracht tussen beslissers in de grensstreken en het sluisteam.

Doelen en functies bedenktijd
Beslismedewerkers in de grensstreken geven aan dat de bedenktijd voornamelijk tot doel heeft een 
vermoedelijk slachtoffer de tijd te geven na te denken over het al dan niet meewerken aan een strafrech-
telijk onderzoek.

“Het doel van de bedenktijd is in ieder geval voor het slachtoffer om te kijken of zij wel of 
geen aangifte wilt doen of mee wilt werken aan het onderzoek. En dus ook gebruik kan 
maken van de rest van de regeling. De B8. Dat is het doel van de hele bedenktijd. Heel 
sterk gezegd: wil ze wel of niet meewerken? Of in de vorm van aangifte of op een andere 
manier, maar in ieder geval wel of niet meewerken.” (KMar MTV 1)

De meeste beslismedewerkers geven dan ook aan dat vermoedelijke slachtoffers deze tijd nodig hebben, 
omdat zij zichzelf ten tijde van het informatief gesprek niet altijd als slachtoffer identificeren. De be-
denktijd zou bijdragen aan inzicht hierin.

Beslismedewerkers van het sluisteam onderkennen een tweeledig karakter van de bedenktijd. In de 
eerste plaats dient het slachtoffer te komen tot een weloverwogen keuze omtrent het al dan niet verle-
nen van medewerking aan het opsporingsonderzoek.

“De bedenktijd is voor mij eigenlijk de tijd dat het slachtoffer tot rust komt, goed kan 
nadenken over de gevolgen van het feit van: wat houdt aangifte eigenlijk in? Wat kan er 
met mij gebeuren? Wil ik dit traject doorgaan?” (KMar sluisteam 2)

In deze benaderingswijze wordt nadruk gelegd op de rust die het slachtoffer gedurende deze periode 
ontvangt. Idealiter draagt die bij aan een betere beschrijving van hetgeen het slachtoffer gedurende de 
uitbuitingsperiode is overkomen. Ten tweede is de bedenktijd ook bedoeld voor het in gang zetten van 
het beschermings- en hulpverleningstraject.

110 Kamerstukken II 2013/14, 28638, 121, p. 6-7.
111 Mondelinge informatie van het ministerie van VenJ d.d. 18 september 2017.



mensenhandel Tiende rapportage van de Nationaal Rapporteur
110

“Nou sowieso […] het slachtoffer uit die situatie halen, en, om het zo maar te zeggen, het 
stukje slachtofferzorg. En inderdaad, de opvang regelen […] ziektenkosten, verzekering […] 
de medische hulp en sociale hulp en ziekenhuis eventueel als ze…als dat allemaal geregeld 
is voor haar. Dat wil je natuurlijk ook.” (KMar sluisteam 1)

Overwegingen bij verlenen bedenktijd
Op basis van de Vc 2000 is de KMar – indien de vreemdeling nog geen toegang tot Nederland heeft ge-
had – gebonden aan een ander criterium voor het verlenen van de bedenktijd dan de politie, namelijk 
dat van ‘voldoende signalen van mensenhandel’.112 Door dit verschil in terminologie kan licht de indruk 
ontstaan dat de drempel voor het verlenen van de bedenktijd bij de KMar hoger ligt dan bij de politie, 
in elk geval in die gevallen waarin het aangetroffen slachtoffer nog geen toegang tot Nederland heeft 
gehad. Desgevraagd geeft het ministerie van VenJ aan dat het criterium ‘voldoende signalen mensen-
handel’ inhoudelijk echter niet verschilt van de ‘geringste aanwijzing’ en dat beide criteria als synoniem 
van elkaar moeten worden beschouwd.113 In het beleid is hierover echter niets opgenomen.

Uit de interviews blijkt dat geen van de respondenten van het sluisteam en de beslismedewerkers in de 
grensstreken bekend is met het feit dat het criterium voor het verlenen van de bedenktijd dat voor de 
KMar te gelden heeft, afwijkt van dat van de andere opsporingsorganisaties. Tevens is onbekend waaróm 
het criterium van de KMar afwijkt van dat van de politie. Bovendien geven de respondenten aan dat het 
voor hen niet niet helder is hoe de ‘geringste aanwijzing’ in de praktijk van ‘voldoende signalen’ ver-
schilt. De vraag waarom de KMar, in tegenstelling tot de politie, wél met het OM mag overleggen over 
het al dan niet verlenen van de bedenktijd, kan door geen van de respondenten worden beantwoord. 
Eén van de beslismedewerkers beschouwt deze bepaling als een gebrek aan vertrouwen in de KMar.

“Ik word er nu ook voor het eerst mee geconfronteerd, want dat van de politie heb ik nooit 
zo gelezen. Als je het me zo vertelt….ik denk, dat is wel weer het onderbuikgevoel, dat zo 
wordt gedacht, dat ze denken: ‘die KMar als militaire politieorganisatie, hebben die wel 
die mensen zitten die dat kunnen bepalen?’” (KMar MTV 2)

Het feit dat bovenstaande punten voor beslismedewerkers van de KMar onduidelijk zijn, is overigens 
niet verrassend, aangezien, zoals reeds gesteld, ook in het beleid over de precieze beweegredenen wordt 
gezwegen.

Wanneer wordt gekeken naar het criterium waarbij de beslismedewerkers van de KMar de bedenktijd 
verlenen, valt op dat ook hier gebruik wordt gemaakt van een breed scala aan ‘werkdefinities’, en dat er 
niet één criterium is door alle beslismedewerkers gehanteerd wordt. Zo geven respondenten aan gedu-
rende het informatief gesprek onder meer op zoek te zijn naar ‘de geringste aanwijzing’, ‘aanwijzingen’, 
‘indicatoren’ en ‘signalen’ van mensenhandel alvorens wordt overgegaan tot het verlenen van de be-
denktijd. Daarbij wordt aangegeven dat het onduidelijk is hoe deze begrippen zich tot elkaar verhouden.

112 Het ministerie VenJ geeft echter aan dat het criterium ‘voldoende signalen mensenhandel’ alleen te gelden heeft 
voor mogelijke slachtoffers van mensenhandel die nog geen toegang gehad hebben tot Nederland. Indien een mo-
gelijk slachtoffer wél toegang tot Nederland heeft gehad, conformeert de KMar zich aan het criterium dat voor de 
politie geldt, namelijk dat van de ‘geringste aanwijzing’. In het beleid is over dit verschil echter niet opgenomen.

113 Mondelinge informatie van het ministerie van VenJ d.d. 18 september 2017. 



Zicht op buitenlandse slachtoffers van mensenhandel
111

“Ik probeer het verschil te zoeken. Wat is een signaal? Wat is een indicator? Volgens mij is het 
hetzelfde, maar er zal gerust verschil in zitten. En wat is een aanwijzing?” (KMar sluisteam 3).

Verder blijkt dat het constateren van een of meer signalen van mensenhandel in de praktijk ook niet 
altijd automatisch leidt tot het verlenen van de bedenktijd. Zo kan een signaal ook reden zijn om met 
een potentieel slachtoffer een informatief gesprek te voeren.

“Tja, een signaal mensenhandel wil niet zeggen dat je praat over mensenhandel. Het zijn 
indicaties waardoor het mogelijk zou kunnen zijn, om het zo maar even te zeggen, je 
voelsprieten gaan omhoog en we gaan even kijken wat het is”. (KMar sluisteam 1)

Voor het bespreken van de factoren die een rol spelen bij het al dan niet verlenen van de bedenktijd is 
het nodig onderscheid aan te brengen tussen beslismedewerkers in de grensstreken en het sluisteam.

Beslissers in de grensstreken
Zoals in de vorige paragraaf beschreven, ontvangen beslissers in de grensstreken vrijwel uitsluitend 
meldingen omtrent mogelijke situaties van mensenhandel vanuit de MTV-controleteams. Op het mo-
ment dat een MTV-controleur na het staandehouden van een voertuig op signalen van mensenhandel 
stuit, wordt de melding doorgezet naar een rechercheur van de KMar in de grensstreken. Voorafgaand 
aan het informatief gesprek, en de beslissing rondom het al dan niet verlenen van de bedenktijd, bestaat 
daarom meestal al een (concrete) verdenking van mensenhandel, en kan zelfs al een aanhouding ver-
richt zijn. De aard van de melding leidt ertoe dat het aanbieden van de bedenktijd door de meeste res-
pondenten dan ook veeleer wordt beschouwd als een formaliteit. Zo zegt een rechercheur van een (in-
cidenteel) opsporingsteam daar het volgende over:

“Bij ons komen, wanneer de meisjes hier naar binnen gaan, ze allemaal in aanmerking 
voor de bedenktijd […] want het kan zijn dat ze het hier niet vertellen, maar zich thuis 
straks bedenken. Dus wordt aangegeven van: ‘je hebt de bedenktijd, dus je mag er altijd 
nog op terugkomen’.”(KMar MTV 2)

Een andere geïnterviewde geeft aan dat potentiële slachtoffers die te kennen geven vrijwillig in de pros-
titutie te gaan werken in Nederland ook de bedenktijd wordt geboden, aangezien werken in de prosti-
tutie als signaal van mensenhandel wordt beschouwd.

Ook rechercheurs van de projectmatige opsporing bieden ten tijde van het informatief gesprek in prin-
cipe altijd de bedenktijd aan. Dat is ook logisch, aangezien projectmatige opspoorders doorgaans pas 
in een later stadium, als al meer informatie is vergaard, bij een zaak worden betrokken.

“Wij geven ze altijd bedenktijd. Wanneer wij met zo’n slachtoffer in aanraking komen dan 
hebben wij feiten en omstandigheden waarvoor ons ontzettend duidelijk dat het daad-
werkelijk een slachtoffer is. En bij ons krijgen ze altijd bedenktijd.” (KMar MTV 3)

Op het moment dat een projectmatig opsporingsteam zich over een strafrechtelijk onderzoek ontfermt, 
is in principe sprake van een (concrete) verdenking. In het geval dat daarbij ook een potentieel slachtof-
fer in beeld komt, bestaan derhalve al voldoende signalen op basis waarvan de bedenktijd kan worden 
verleend. Het kan daarbij voorkomen dat een potentieel slachtoffer in een eerder stadium al de bedenk-



mensenhandel Tiende rapportage van de Nationaal Rapporteur
112

tijd heeft aangeboden gekregen door een rechercheur van een incidenteel opsporingsteam, namelijk 
op het moment dat hij of zij Nederland binnenkwam. Ondanks het feit de bedenktijd vaak wordt ver-
leend, geven de respondenten van zowel de incidentele als de projectmatige opsporingsteams te ken-
nen dat potentiële slachtoffers de bedenktijd in de praktijk vaak afwijzen.

Sluisteam Schiphol
Daar waar het verlenen van de bedenktijd bij beslissers in de grensstreken, door de context waarbinnen 
een eerste melding binnenkomt, veeleer wordt beschouwd als een formaliteit, lijkt het proces omtrent het 
verlenen van de bedenktijd bij het sluisteam meer diffuus. Beslissers van het sluisteam lijken in de praktijk 
meer informatie te vergaren aan de hand waarvan een beslissing over de bedenktijd kan worden genomen. 
Tegelijkertijd blijkt uit de interviews dat verschillen lijken te bestaan tussen beslismedewerkers van het 
sluisteam over de hoeveelheid informatie die benodigd is alvorens de bedenktijd wordt verstrekt.

Uit de interviews blijkt dat het relatief weinig voorkomt dat aan potentiële slachtoffers van mensenhan-
del de bedenktijd wordt verleend op Schiphol. Zo stelt één respondent dat in ongeveer tien procent van 
de “intakegesprekken”114 de bedenktijd wordt verleend. Dit kan deels worden verklaard doordat niet elk 
potentieel slachtoffer de aangeboden bedenktijd accepteert. Hieraan kan ten grondslag liggen dat poten-
tiële slachtoffers op Schiphol veelal nog niet tewerk gesteld zijn, waardoor zij zichzelf nog niet als slacht-
offer van mensenhandel zien. Wanneer zij echter met het oogmerk van mensenhandel naar Nederland 
vervoerd zijn, is echter wel degelijk sprake van van mensenhandel zoals opgenomen in Sr 273f sub 1 en 2.

Tegelijkertijd geven alle drie de beslismedewerkers van het sluisteam aan dat het ook voor hen vaak 
onduidelijk is in hoeverre een potentieel slachtoffer daadwerkelijk slachtoffer is. Vaak worden wel eni-
ge indicatoren geconstateerd die kunnen duiden op slachtofferschap, maar is onduidelijk of op basis 
van die indicatoren ook de bedenktijd moet worden verleend. Daarnaast zijn indicatoren volgens de 
participanten soms zo algemeen dat ze op vrijwel elke grenspassant van toepassing kunnen zijn.

“En signalen, indicatoren. Kijk voor een prostituee heb je er zo dertig op een rij, die op zich 
niet allemaal alleszeggend zijn, want een bronland is bijvoorbeeld een signaal. Maarja, 
weet je, er zijn er genoeg hier die uit een bronland komen. Ik ben zelfs van mening dat ik 
van de tien vrouwen die ik hierboven willekeurig aanspreek, kan ik er zeven slachtoffer 
mensenhandel maken, omdat ze bepaalde indicatoren hebben” (KMar sluisteam 3)

“Vaak hoor je ook dat we bijvoorbeeld dan een melding krijgen van de dienst grensbewaking: 
‘ja, ik heb een dame die werkt in de prostitutie’. Maar het in de prostitutie werken is niet een 
vorm van uitbuiting […] een dame die in de prostitutie werkt, kan ik nou misschien wel zes 
indicatoren opnoemen wat eventueel, of signalen opnoemen, wat op een indicatorenlijstje 
voorkomt, maar dat wil nog niet zeggen dat ze een slachtoffer is.” (KMar sluisteam 1)

Hoewel de geïnterviewden vaak één of meer signalen of indicatoren van mensenhandel constateren, 
leidt dit in de praktijk dus niet altijd tot het aanbieden van de bedenktijd. Volgens de respondenten 
komt dit doordat het hen veelal ontbreekt aan ‘signalen van uitbuiting’, waarmee wordt gedoeld op 
signalen die daadwerkelijk wijzen op enige vorm van uitbuiting.

114 Zie over het intake- en informatief gesprek van de KMar p. 89.



Zicht op buitenlandse slachtoffers van mensenhandel
113

“De uitbuiting missen we vaak. Vaak heb je dus wel signalen mensenhandel […] stel, ik ga 
tien gesprekken aan bij bijvoorbeeld een Sofia-vlucht en daarbij heb ik tien dames waar-
van acht in de prostitutie werken, tsja, dan heb ik genoeg signalen volgens het indicato-
renlijstje, met het ticket is door iemand betaald, heeft contacten met relevante mensen 
die in de prostitutie werkzaam zijn of antecedenten hebben met mensenhandel, eventu-
eel bronland […] bijvoorbeeld ook geen vaste woonruimte in Nederland of bijvoorbeeld in 
meerdere plaatsen in Nederland gewerkt, hetzij in de prostitutie. Klein voorbeeld dat ik 
vijf dingen opnoem, en dan is het natuurlijk wel van: ‘ja, maar is er sprake van uitbuiting?’ 
En dat is het vaak niet […] dan blijft het gewoon bij een informatief gesprek.” (KMar sluis-
team 1)

Voor het verlenen van de bedenktijd is het van belang dat uit het informatief gesprek naar voren komt 
dat een potentieel slachtoffer op enigerlei wijze wordt uitgebuit of geronseld is met het oogmerk van 
uitbuiting. Tegelijkertijd betekent dit niet dat wanneer een potentieel slachtoffer zelf aangeeft gedwon-
gen in de prostitutie te moeten werken, maar hierover slechts weinig informatie kan verstrekken, auto-
matisch de bedenktijd wordt geboden. Er lijkt binnen het sluisteam verschil te bestaan in hoe met dit 
zogeheten ‘zelfverklaard slachtofferschap’ wordt omgegaan.

“Als iemand zegt: ‘ik ben slachtoffer mensenhandel omdat ik moet gaan werken voor ie-
mand in de prostitutie?’ ‘Ja, dat zou voor mij genoeg zijn. Maar ik zou wel graag, dan zou 
ik het wel iets gespecificeerder willen. Van: ‘nou, waaruit blijkt dan dat je dat moet doen?’” 
(KMar sluisteam 2)

“Ik denk dat wij op de voorhand een verhaal als dat eruit gefilterd hebben, dus dan komen 
we niet zozeer in een intakegesprek. Hooguit een gesprek van: ‘vertel nou wat er is’, en 
dan kunnen we ook gewoon eerlijk vertellen van: wat kunnen we nou eigenlijk met je 
verhaal? Jij geeft wel aan: ‘ik ben slachtoffer en ik ga de prostitutie in en dat wil ik allemaal 
niet en dit en dat’, maar dan weet jij ook heel veel over de mensen die dat allemaal met je 
gaan doen, anders ga je dat niet hier nu zeggen. Als je daarnaast dan helemaal niets kunt 
vertellen over iets dat ook maar enige richting kan geven, ja, dan wordt het wel een moei-
lijk verhaal […] dan zeg je wel van: ‘als je echt wilt, dan doe je aangifte en dan gaan we dat 
onderzoeken, maar weet alvast dat dat waarschijnlijks niks gaat opleveren’.”(KMar sluis-
team 3)

Beide respondenten geven aan dat in deze situaties meer informatie nodig is alvorens wordt overgegaan 
tot het aanbieden van de bedenktijd. Waar de ene respondent echter doorvraagt met het doel de infor-
matie te verrijken en/of verifiëren, lijkt de andere beslismedewerker, vooraleer de bedenktijd wordt 
aangeboden, het zelfverklaard slachtofferschap ondersteund te willen zien door enige informatie die 
kan leiden tot een mogelijke verdachte of aanknopingspunten voor een opsporingsonderzoek. Indien 
deze persoon dit niet kan, staat het hem of haar wel vrij aangifte te doen.

Uit de interviews komt naar voren dat ook verschil lijkt te bestaan tussen respondenten van het sluis-
team rondom de vraag in hoeverre relevante informatie voor het opsporingsonderzoek een rol speelt in 
de beslissing rondom de bedenktijd. Zo stelt één respondent dat de aanwezigheid van opsporingsindi-
catoren “helemaal niet belangrijk is” voor de beslissing over de bedenktijd.



mensenhandel Tiende rapportage van de Nationaal Rapporteur
114

“Er hoeft voor mij geen opsporingsindicatie te zijn, omdat ik vind van iemand die hier met 
listige kunstgrepen naartoe is gehaald, die alleen maar kan zeggen van: ik weet niet wat ik hier 
ga doen en er werd tegen mij verteld dat ik in een bloemenzaak ging werken in Amsterdam. 
En nu merk ik dat die helemaal niet bestaat […] en ik wist daar helemaal niks van en ik heb wat 
geld mee gekregen van iemand die ik niet ken, want zijn naam is er niet, maar ik wil het hele-
maal niet. Dan heb ik totaal geen opsporingsindicatoren […] ik zie totaal geen opsporing, maar 
ik zie wél dat deze persoon heel kwetsbaar is en die zou ik dan wel willen helpen. Door een B8 
aan te bieden en eventueel te kijken van: wat kunnen we ermee?” (KMar sluisteam 2)

In het geval van de twee andere respondenten lijken opsporingsindicatoren, en de eventuele haalbaar-
heid van een succesvol opsporingsonderzoek, ten delen een rol te spelen in de beslissing rondom het al 
dan niet verlenen van de bedenktijd.

“Allereerst is het meest belangrijke dat er uit het gesprek naar voren komt dat we inder-
daad te maken hebben met iemand die slachtoffer is van mensenhandel […] Natuurlijk 
gaat ons opsporingshartje ook kloppen en willen we natuurlijk ook opsporingsindicaties 
hebben. Dus we hebben natuurlijk aan de hand van dat verhaal ook signalen nodig omdat 
wij natuurlijk ook wel weer boeven willen vangen. Dus, maar als het in ieder geval aan alle 
kanten duidelijk is dat wij met een slachtoffer te maken hebben dan gaat ze de B8 in, hoe 
dan ook.” (KMar sluisteam 3)

“Dus op die manier proberen we eigenlijk dat gesprek in te gaan: om te kijken van is hier 
eventueel sprake…kan er vervolgd worden? Maar ook heb ik hier wel een slachtoffer? Het 
kan ook zijn dat je het ene element hebt en het andere element niet, maar dan heb je wel 
met een slachtoffer te maken misschien. Maar dat het dusdanig onduidelijk is en hoe of 
wat, maarja, dat laat ik dan aan de officier, want dat beslis ik dan niet.” (KMar sluisteam 1)

Beiden geven dan ook aan dat de aanwezigheid van signalen die relevant zijn voor een eventueel opspo-
ringsonderzoek wel degelijk een rol spelen bij het verlenen van de bedenktijd. Daarbij kan echter geens-
zins worden gesteld dat dit een allesbepalende factor is. Veeleer lijkt dit op de achtergrond van invloed 
te zijn. Indien voldoende concrete aanwijzingen aanwezig zijn dat een persoon slachtoffer is, lijkt de 
bedenktijd in principe aangeboden te worden.

Tot slot wordt door twee geïnterviewden van het sluisteam aangegeven dat de bedenktijdregeling gevoe-
lig is voor misbruik en oneigenlijk gebruik. Volgens één beslismedewerker heeft dit op Schiphol echter 
meer gevolgen dan wanneer misbruik plaatsvindt bij de politie of ISZW-DO. In tegenstelling tot de po-
litie en ISZW-DO, hebben personen met wie het sluisteam in contact treedt nog geen toegang tot Neder-
lands grondgebied. Het verlenen van de bedenktijd is dan ook een “entreeticket” voor Nederland, wat 
bij de politie en ISZW-DO niet zo is.

3.5.4.3 ISZW
Hoewel ISZW-DO in tegenstelling tot de politie en de KMar niet is opgenomen in de Vc 2000, verlenen 
beslismedewerkers van deze organisatie de bedenktijd in de praktijk wel. Welk criterium daarbij gehan-
teerd dient te worden door ISZW-DO, is dan ook niet gespecificeerd in het beleid. Desgevraagd geeft 
ISZW aan ook het criterium van de geringste aanwijzing tot uitgangspunt te nemen bij het verlenen van 
de bedenktijd. Daarmee conformeert ISZW-DO zich aan het criterium zoals dat expliciet voor de politie 



Zicht op buitenlandse slachtoffers van mensenhandel
115

in de Vc 2000 is opgenomen. In dit onderzoek wordt er dan ook vanuit gegaan dat dit criterium ook voor 
beslissers in dienst van ISZW-DO te gelden heeft.

Doelen en functies bedenktijd
Uit de interviews blijkt dat vrijwel alle beslismedewerkers het tweeledige karakter van de bedenktijd on-
derschrijven. Allereerst dient volgens de respondenten de bedenktijd het slachtoffer te ondersteunen in 
het maken van een weloverwogen beslissing over het al dan niet verlenen van zijn of haar medewerking 
aan een strafrechtelijk onderzoek. Ten tijde van het informatief gesprek kunnen slachtoffers de conse-
quenties van het doen van aangifte niet altijd goed overzien. Om tot een weloverwogen beslissing te ko-
men over het verlenen van medewerking hebben zij daarom tijd nodig. Daarnaast helpt de rust die slacht-
offers gedurende de bedenktijd ontvangen idealiter ook bij de verwerking van hetgeen hen is overkomen 
en kan deze bijdragen aan inzicht in het eigen slachtofferschap, zoals onderstaand citaat illustreert.

“Misschien vind je na een maand inderdaad dat je toch misleid bent, dat ze je toch hadden 
moeten zeggen waar je recht op had. Dat je veel meer had kunnen verdienen hier. Of dat 
de omstandigheden waarin je woonde of werkte absoluut niet veilig zijn en dat dat in 
Nederland niet geoorloofd is. Dat heeft tijd nodig.” (ISZW-DO 7)

Ten tweede benoemen de beslissers ook het beschermingselement dat aan de bedenktijd is gekoppeld. 
De bedenktijd is bedoeld om een slachtoffer uit een onveilige situatie te halen, bescherming en hulp-
verlening te bieden, en – indien van toepassing – uitzetting op te schorten.

Overwegingen bij verlenen bedenktijd
Ook bij de beslissers van ISZW-DO speelt het criterium ‘geringste aanwijzing’ nauwelijks een rol bij het 
al dan niet verlenen van de bedenktijd. Uit de interviews blijkt dat beslissers een breed scala aan alter-
natieve ‘werkdefinities’ hanteren op basis waarvan de bedenktijd wordt aangeboden, zoals onder meer 
‘signalen’, ‘indicatoren’, ‘aanwijzingen’, ‘onderbuikgevoelens’, ‘gestapelde signalen’, ‘geringste aanlei-
ding’ en ‘signalen met een plusje’. De respondenten geven aan dat binnen ISZW-DO verschillende opvat-
tingen bestaan rondom het begrip ‘geringste aanwijzing’. Zo beschouwt het merendeel van de onder-
vraagden het criterium als te inclusief en onhandzaam.

“Ik denk niet dat het een goed criterium is nee. Je moet wel heel goed afwegen of er 
sprake is van mogelijk slachtofferschap. Want anders krijg je, of ik weet niet of je een hele 
toeloop zal krijgen, dat zeg ik niet, maar de geringste aanwijzing dat is wel heel snel. Want 
als je in de kantoren gaat kijken, zal al een groot deel van de Nederlanders eronder vallen, 
terwijl ze het fantastisch naar hun zin hebben en alles goed geregeld is.” (ISZW-DO 3)

“Ik snap dat de geringste aanwijzing er is, en die aanwijzing moet bestaan uit het gedrag, 
een omstandigheid en het oogmerk van uitbuiting. Ik heb er zelf in het begin, toen had ik 
daar niet zoveel moeite mee, maarja in het begin, toen was er nogal wat onderzoek waar-
van wij zeiden: we hebben het toch? […] alleen de rechterlijke macht zei van: ‘nee, nee, 
nee, dit is niets’. Dan word je ook wat wijzer, en dan ga je ook kijken, wat ik daar straks al 
aangaf, van ja, die geringste aanwijzing, dat is leuk dat die op papier staat, maar in de 
praktijk, tenminste voor mij in de praktijk, ik moet niet één aanwijzing hebben: ik wil twee 
of drie of vier aanwijzingen hebben, dus ik wil niet één gedraging hebben, maar ik wil er 
twee hebben plus een omstandigheid.” (ISZWO-DO 1)



mensenhandel Tiende rapportage van de Nationaal Rapporteur
116

“Ik denk dat een aanwijzing, een signaal of een indicatie elkaar niet veel ontloopt. Ik zie 
een signaal iets platter dan een aanwijzing. Ik zie een aanwijzing als een signaal die daar-
naast ook nog een bepaalde lading dekt. Dus die ene euro onderbetaling waarover ik net 
sprak is voor mij een signaal, maar een combinatie met dwang of een afhankelijkheid 
waardoor die kan bestaan, dat vind ik meer een aanwijzing […] Maarja, je ziet al aan mijn 
gestotter dat het gewoon niet duidelijk is.” (ISZW-DO 2)

Het criterium van de geringste aanwijzing wordt door vrijwel geen beslisser van ISZW-DO gehanteerd 
bij de beslissing rondom het verlenen van de bedenktijd. Wanneer gekeken wordt naar de overwegin-
gen die een rol spelen bij het maken van deze beslissing, valt op dat de respondenten gebruik maken 
van een omvangrijk en uiteenlopend toetsingskader. Zo wordt allereerst gekeken naar de vorm van 
uitbuiting, de mate van dwang en naar de vraag in hoeverre hiertussen een relatie bestaat. Daarnaast 
geven respondenten aan dat ook de arbeidsomstandigheden waaronder het potentieel slachtoffer 
aangeeft gewerkt te hebben veelal worden besproken, zoals het loon, de aanwezigheid van een ar-
beidscontract, de duur van een werkdag, het aantal vrije dagen en de veiligheid op de werkplek. 
Evenzeer stelt het merendeel van de respondenten dat vaak wordt ingegaan op de mate van keuzevrij-
heid waarover het slachtoffer ten tijde van de tewerkstelling beschikte, de leefomstandigheden in het 
thuisland en de reden van vertrek naar Nederland, in hoeverre sprake is van werving, misleiding, 
afhankelijkheid en kwetsbaarheid en de wijze waarop de huisvesting is vormgegeven. Zodoende 
wordt een veelheid aan informatie uitgevraagd die ook van invloed is op de beslissing rondom de 
bedenktijd.

“Gewoon het hele proces van het land van herkomst naar hier proberen we zo snel mo-
gelijk in kaart te brengen. Dus: wanneer heb je besloten naar Nederland te komen? Hoe is 
dat in zijn werk gegaan? Wie heeft je daarbij geholpen? […] Had je je paspoort bij je? Wat 
is er met je paspoort gebeurd? Heb je dat nog en zo niet, waar is het dan? Hoe is je situatie 
hier in Nederland? Waar ben je terecht gekomen? Ben je wel of niet aan het werk gegaan? 
Hoe zijn de omstandigheden? Waar woon je? Waar verblijf je? Dat speelt allemaal mee in 
je afweging of je wel of niet de B8 gaat aanbieden.” (ISZW-DO 8)

Ook wanneer potentiële slachtoffers zelf aangeven slachtoffer van uitbuiting te zijn geweest, leidt dit 
niet automatisch tot het verlenen van de bedenktijd. Veelal wordt in deze situaties doorgevraagd met 
als doel de informatie te verrijken en/of te verifiëren.

“Ik heb letterlijk gehad: ‘Ik heb bij een Chinees gewerkt, maar ik weet niet waar. Ik werd 
daar uitgebuit’. Ja, vertel eerst maar hoe en wat. ‘Ik heb bij een Chinees gewerkt en in de 
voorraadruimte moest ik slapen.’ Ja, en hoe zag deze eruit?” (ISZW-DO 5)

“Iedereen kan roepen dat die slachtoffer van mensenhandel is, maar dat moet nog wel 
blijken uit de feiten en omstandigheden. En daar heb je handvatten voor in 273f.” (ISZW-
DO 8)

Een belangrijke verklaring voor het feit dat ISZW-DO een omvangrijkere toets hanteert dan bijvoorbeeld 
de politie, heeft volgens het merendeel van de geïnterviewden te maken met het gegeven dat de ‘gering-
ste aanwijzing’ bij seksuele uitbuiting, waar de politie voornamelijk mee in aanraking komt, veel dui-
delijker zou zijn dan bij arbeidsuitbuiting.



Zicht op buitenlandse slachtoffers van mensenhandel
117

“Ik vind dat bij seksuele uitbuiting de dwang meer aanwezig is. Want ik kan mij niet, of 
nauwelijks, voorstellen dat een vrouw vrijwillig achter de ramen of bij escort zit, of wat dan 
ook, om klanten te ontvangen. En dat is natuurlijk in de arbeidssferen heel anders. Vaak 
komen ze met een hele andere intentie al hier naar toe, namelijk voor een beter leven; voor 
arbeid. Uiteindelijk kunnen ze dan in een uitbuitingssituatie terecht komen.” (ISZW-DO 3)

“Ik denk dat als jij zegt dat je als prostituee werkt onder bepaalde omstandigheden, dat 
het makkelijker is om een B8 te verlenen. Terwijl als jij zegt: ‘ik moet werken’. Ja, dat doen 
we allemaal. Dus als jij zegt: ‘Ik werk als prostituee of ik werk als autowasser’. Ja, prosti-
tutie ondanks dat het werk is heeft iedereen iets van hmm…terwijl als jij zegt: ‘ik ben au-
towasser’, dan is er niemand die aanslaat. Dat blijft dan toch een groot verschil. En als ze 
zegt van: ‘ik moet mijn geld afstaan aan mijn pooier’, dan kunnen we eigenlijk bijna al 
stoppen. Terwijl wij zeggen van: ‘wat zijn je omstandigheden? Hoelang moet je werken? 
Hoeveel dagen? Heb je een arbeidscontract?’” (ISZW-DO 5)

Vrijwel alle geïnterviewden spreken dan ook over het bestaan van een ‘grijs gebied’ tussen het strafrech-
telijk te vervolgen mensenhandel en situaties die wel worden aangeduid als ‘slecht werkgeverschap’. In 
sommige gevallen blijft het tijdens het informatief gesprek onduidelijk in hoeverre de signalen die uit 
het informatief gesprek naar voren komen ook daadwerkelijk passen binnen het mensenhandelartikel, 
en dus kunnen leiden tot een succesvol vervolgings- en berechtingstraject. In de praktijk lijkt dit er toe 
te hebben geleid dat binnen ISZW-DO twee stromingen zijn daar waar het gaat over de beslissing rond-
om de bedenktijd.

Bij de eerste stroming, die uit ongeveer de helft van de ondervraagden bestaat, lijkt bij het verlenen van 
de bedenktijd, in uiteenlopende mate, geanticipeerd te worden op de haalbaarheid van een vervolging 
dan wel een veroordeling. Dit betekent niet dat door de desbetreffende beslismedewerkers opsporings-
indicatoren worden uitgevraagd die kunnen leiden tot een succesvol opsporingsonderzoek, maar wel 
dat de signalen die uit het informatief gesprek naar voren komen volgens deze respondenten in meer of 
mindere mate moeten passen in het juridisch kader dat ook door de officier van justitie en/of de rechter 
als uitgangspunt wordt genomen. Anders dan het geval is bij de politie en de KMar kijken deze beslissers 
van ISZW-DO al meer vooruit naar vervolgbeslissingen van een officier van justitie en/of de mogelijke 
uitspraak van een rechter.

“Als een Chinees een euro per uur verdiende, zei de rechterlijke macht: ‘ja, nou en’? Dat is 
toch nog altijd meer dan hij in China verdiende? Dan kun je wel heel stug zeggen van elke 
Chinees die zegt: ‘ik verdien maar een euro per uur, huppakee de B8-regeling in’, als er dan 
nog wat bij komt, maar zo werkt het natuurlijk niet. Op een gegeven moment ga je den-
ken: ik moet toch iets extra’s hebben wil ik tot een succesvol vervolg komen. Dus dan ei-
genlijk zou dat moeten komen bij de aangifte, maar daar hou je al een beetje rekening 
mee bij de intake-gesprekken: is dit wel iets waar ik verder mee kan straks? Dat is uitein-
delijk het vervolg: strafrechtelijk onderzoek.” (ISZWO-DO 1)

“Dat heeft zeker invloed, ja. Maar dan hebben we het over termen van haalbaarheid. Ja, 
als je aan iets begint waarvan je zeker weet dat het nooit iets kan worden, ja. Je kunt al-
lerlei standpunten innemen van: ‘we hebben de geringste aanwijzing’, maar dan heb je 
geen casus. Maar wel [de] geringe aanwijzing.” (ISZW-DO 4).



mensenhandel Tiende rapportage van de Nationaal Rapporteur
118

“Ik heb er ook met officieren van jusititie over gesproken, die zeggen elke keer van: ‘als ze 
maar twee euro per uur verdienen en ze moesten zoveel werken…ja dat moesten ze in het 
land van herkomst ook, dus waar zit de uitbuiting?’ Maar in Nederland zijn we iets anders 
gewend. En er zijn veel verschillende uitspraken geweest. Bij de ene rechter krijg je een 
veroordeling en bij de andere niet. Hier hebben ook zaken gspeeld van: ‘Is het uitbuiting 
of slecht werkgeverschap?’ […] niet alle zaken leiden tot een onderzoek. We gaan er mis-
schien wat kritischer mee om dan als slachtoffers van seksuele uitbuiting zich zouden 
melden.” (ISZW-DO 5)

“Als je bij een officier komt en je vertelt: ‘ja, iemand krijgt weinig betaald, moet lange 
dagen werken’… ‘ja, ja, hij gaat er toch elke dag weer heen, dat is toch zijn keus?’ In het 
begin was dat het idee. Ja, later is dat gelukkig wel bijgedraaid en die dingen zijn wel wat 
rechtgetrokken, maar we blijven hem altijd houden. Dat heeft ook te maken met de dis-
cussie van: ja hebben we het over uitbuiting of slecht werkgeverschap?” (ISZW-DO 6)

Bij de tweede stroming lijkt de haalbaarheid van het opsporingsonderzoek of welke beslissing de rechter 
eventueel zal nemen op generlei wijze een rol te spelen in de te nemen beslissing rondom het verlenen 
van de bedenktijd. Weliswaar wordt ook hier veel informatie uitgevraagd gedurende het informatief 
gesprek, maar speelt informatie met betrekking tot een eventueel opsporingsonderzoek geen rol in de 
beslissing rondom de bedenktijd.

“In een eerste gesprek kan je nooit de haalbaarheid van je zaak voorspellen. Ik bedoel, 
iemand geeft je als het goed is in het gesprek toch wel aanknopingspunten die jij vanaf 
je bureautje tijdens het informatieve gesprek toch niet kan uitlopen […] Dus die be-
denktijd kan jij dan gerust aanbieden en dan heb jij tijd om achter de schermen het 
verhaal te verifiëren, en dan is het aan de officier om uiteindelijk te zeggen ja of nee.” 
(ISZW-DO 8)

“Als iemand een verhaal vertelt dat hij is uitgebuit en dat is allemaal gebeurd door één 
man, waarvan hij niet meer weet hoe hij eruit ziet, niet meer weet hoe hij heet, geen tele-
foon heeft, geen agenda heeft, geen mensen kent die die man…hij is absoluut niet meer 
herleidbaar. Ja, is hij dan opeens geen slachtoffer meer? […] Misschien wordt hij later nog 
gecontact of kan hij zich opeens herinneren dat er wel een agendaatje ligt waar we mis-
schien iets kunnen afleiden.” (ISZW-DO 2)

Het idee dat er verschillen bestaan tussen de gronden waarop beslismedewerkers van ISZW-DO de be-
denktijd al dan niet verlenen, is ook een gedachte die door de respondenten diverse malen in de inter-
views wordt uitgesproken.

“Gelet op mijn ervaring denk ik dat ik hem soms anders insteek dan een collega die daar 
nog weinig ervaring mee heeft, net de opleiding heeft afgerond en nog helemaal vers is 
[…] Ik zeg niet minder kritisch, maar die zijn nog wel…hoe zeg je dat…vanuit de opleiding 
leggen ze de lat lager. En door ervaring, als je een aantal keren gehad hebt dat mensen er 
misbruik van wilde maken, van de regeling, dan word je kritischer en leg je de lat wat 
hoger.” (ISZW-DO 5)



Zicht op buitenlandse slachtoffers van mensenhandel
119

Dat deze verschillen zich ook in de praktijk voordoen, illustreert een geschetste casus van één van de 
geïnterviewden. De beslisser stelt dat een groep van tien potentiële slachtoffers onder identieke om-
standigheden in Nederland werd aangetroffen. Vervolgens vond gelijktijdig per slachtoffer een informa-
tief gesprek plaats, waarbij elk informatief gesprek door verschillende beslissers werd gevoerd. Na af-
loop werd aan één van de tien potentiële slachtoffers geen bedenktijd aangeboden, hoewel de casus 
volgens de geïnterviewde “aan alle kanten hetzelfde” was. De geïnterviewde stelt dat dit komt doordat 
de bedenktijd alleen wordt verleend op basis van signalen die tijdens het informatief gesprek naar voren 
komen, en zich daarom dus beperken tot het individuele geval, en niet op basis van signalen die afkom-
stig zijn van de groep als geheel.

“Zo’n interview is een één-op-één verhaal. En dat is het beslismoment […] Ik heb wel het 
gevoel, die ene persoon die niet doorgaat zit in hetzelfde gevaar, is hetzelfde overkomen. 
En die heeft dan door spanning of angst niet alles volledig verteld. En die wordt dan ei-
genlijk een beetje te kort gedaan. Die krijgt niet de ondersteuning en de rest van de groep 
misschien wel.” (ISZW-DO 7).

In de praktijk komt het er op neer dat de beslissing over het verlenen van de bedenktijd doorgaans een 
één-op-één beslissing betreft tussen de beslismedewerkers van ISZW-DO die het informatief gesprek 
voeren en het potentieel slachtoffer. Hierdoor kunnen in de praktijk soms verschillen ontstaan wanneer 
groepen worden aangetroffen.

Niet zelf aanbieden bedenktijd
In de Vc 2000 is opgenomen dat alleen de politie en de KMar de bedenktijd aan mogelijke slachtoffers 
van mensenhandel kunnen aanbieden. ISZW-DO is niet in de Vc 2000 opgenomen, terwijl opsporings-
ambtenaren binnen die organisatie weldegelijk de bedenktijd aanbieden. Het daadwerkelijk onderte-
kenen van het zogenoemde M55-formulier – dat formeel recht geeft op de bedenktijd – geschiedt echter 
altijd door de politie, ook als de bedenktijd in feitelijke zin verleend is door een medewerker van ISZW-
DO. In de praktijk betekent dit dat een ISZW-DO-beslisser na het feitelijk verlenen van de bedenktijd 
contact moet opnemen met de betrokken eenheid binnen de politie om het M55-formulier – en dus het 
verlenen van de bedenktijd in formele zin in behandeling te nemen en door te sturen naar de IND.

Uit de interviews komt naar voren dat beslissers van ISZW-DO diverse bezwaren zien in het feit dat zij als 
organisatie niet zijn opgenomen in de Vc 2000. Allereerst geven meerdere respondenten aan dat zij 
moeite hebben met het feit dat zij personen van een andere opsporingsorganisatie met extra werk be-
lasten, terwijl deze niet bij de verdere afhandeling van de zaak betrokken zijn. Dit geldt met name wan-
neer grote groepen potentiële slachtoffers worden aangetroffen.

“Als je met een groep aankomt dan ben je genoodzaakt daar, als het kan, een week van te 
voren melding van te doen van: ‘Hou er rekening mee dat we wellicht met een groep aan-
komen’. Dat houdt voor zo’n afdeling wel wat in bij de politie. Dat vind ik altijd wel een 
dingetje en voel ik me weleens bezwaard. Dat hoeft dan niet, want het is gewoon ons werk, 
maar ik weet ook hoe politiewerk is. Die hebben ook hun bezigheden en dan komen wij, 
Inspectie SZW, en het levert voor hen geen product op alleen maar werk.” (ISZW-DO 4)

“Ik vind dat ik een ander daarmee lastig moet vallen. Zij moeten dan voor mij zo’n M55-
formulier opmaken, terwijl zij ook met andere werkzaamheden bezig zijn. Die lopen ook 



mensenhandel Tiende rapportage van de Nationaal Rapporteur
120

over. Waarom mogen wij dat niet zelf? Daar voel ik mij bezwaard onder. Dat te verzoeken, 
terwijl het eigenlijk gewoon mijn verantwoordelijkheid is.” (ISZW-DO 5)

Tevens wordt opgemerkt dat het voor deze constructie van belang is dat goed contact bestaat tussen de 
diverse AVIM’s en de medewerkers van ISZW-DO. Elke keer dat de bedenktijd feitelijk verleend wordt 
door een beslisser van ISZW-DO moet immers contact worden gezocht met het AVIM om de bedenktijd 
ook formeel te kunnen verlenen. Bij enkele respondenten bestaan momenteel zorgen over de contacten 
tussen de AVIM’s en ISZW-DO, omdat deze voornamelijk op individueel niveau bestaan, maar niet op 
organisatieniveau zijn geconcretiseerd.

Een tweede nadeel van het niet zelf formeel kunnen aanbieden van de bedenktijd is dat de gehanteerde 
constructie extra tijd met zich brengt, aangezien een extra schakel is gecreëerd alvorens de bedenktijd 
formeel kan worden verleend. Ook in de periode na het verlenen van de bedenktijd kan het zo zijn dat 
nog meerdere keren contact nodig is tussen de politiemedewerker die formeel de bedenktijd heeft ver-
leend en de feitelijke beslisser van ISZW-DO die het onderzoek draait. Deze extra schakels en contact-
momenten gaan ten koste van de efficiëntie en andere (opsporings)taken bij ISZW-DO.

Een laatste bezwaar dat in de interviews naar voren komt, is dat beslismedewerkers van ISZW-DO vinden 
dat het formeel verlenen van de bedenktijd aan vermoedelijke slachtoffers van arbeidsuitbuiting zou 
moeten horen te liggen bij een organisatie die de bestrijding van arbeidsuitbuiting als taakstelling 
heeft.

“In zoverre is het een rare drempel…wij zijn wel de gecertificeerd hoorders, wij kunnen wel 
iets aan, maar de afwerking administratief kunnen wij niet doen. We moeten er andere 
mensen mee belasten. […] en dan denk ik: zoiets hoort een organisatie zoals wij zijn, wij 
pretenderen een professionele organisatie te zijn, dan vind ik dat we dat zelf ook wel 
moeten kunnen.” (ISZWO-DO 1)

Tegelijkertijd geven diverse respondenten wel aan dat, alvorens ISZW-DO daadwerkelijk formeel de be-
denktijd kan aanbieden, enkele veranderingen moeten worden doorgevoerd, zowel op het gebied van 
capaciteit als op de toegang tot diverse informatie- en registratiesystemen.

3.5.4.4 Observaties bij de bevindingen omtrent bedenktijd
Hoewel tussen beslismedewerkers van de verschillende opsporingsinstanties nuanceverschillen lijken 
te bestaan tussen de door hen onderscheiden doelen en functies van de bedenktijd, onderschrijven de 
drie organisaties grosse modo het tweeledige karakter van de bedenktijd: enerzijds dient het mogelijk 
slachtoffer deze periode te gebruiken om te komen tot een weloverwogen keuze over het al dan niet 
meewerken aan een strafrechtelijk onderzoek. Anderzijds is de bedenktijd bedoeld om een slachtoffer 
uit een onveilige situatie te halen, bescherming en hulpverlening te bieden en – indien relevant – uitzet-
ting op te schorten.

Voorts blijkt uit de interviews dat bij geen van de opsporingsorganisaties de voor hun geldende ‘slag-
boomcriteria’, te weten de ‘geringste aanwijzing’ bij de politie en ISZW-DO en ‘voldoende signalen’ bij 
de KMar, een rol lijken te spelen bij het nemen van de beslissing rondom het verlenen van de bedenk-
tijd. Beslismedewerkers geven aan gebruik te maken van diverse ‘werkdefinities’ op basis waarvan zij 
deze keuze baseren. Tevens is voor vrijwel alle beslismedewerkers onduidelijk op welke wijze het crite-



Zicht op buitenlandse slachtoffers van mensenhandel
121

rium van de geringste aanwijzing in de praktijk verschilt van termen als ‘indicatoren’ en ‘signalen’. Ook 
voor de KMar is onduidelijk in hoeverre het criterium ‘voldoende signalen van mensenhandel’ verschilt 
van de ‘geringste aanwijzing’, het criterium dat de politie en ISZW-DO hanteren. Beslismedewerkers van 
de KMar geven echter aan niet bekend te zijn met het feit dat voor hun organisatie een ander criterium 
geldt dan dat van de politie.

Verder blijkt uit deze paragraaf dat verschillen bestaan tussen en binnen de verschillende opsporingsor-
ganisaties waar het gaat over de hoeveelheid informatie die nodig is volgens de respondenten alvorens 
wordt overgegaan tot het verlenen van de bedenktijd. Zo geven beslismedewerkers van ISZW-DO en het 
KMar-sluisteam aan een uitgebreider toetsingskader te hanteren en meer informatie uit te vragen dan 
de politie en de KMar in de grensstreken vooraleer tot het verlenen van de bedenktijd wordt overgegaan. 
Dit verschil kan deels worden verklaard door de context waarin deze organisaties met mensenhandel in 
aanraking komen, zoals bijvoorbeeld de verschillende verschijningsvormen van mensenhandel waarop 
de betreffende opsporingsdiensten zich richten. Daarnaast blijkt uit de interviews dat een deel van de 
beslismedewerkers van ISZW-DO en, in mindere mate ook het KMar-sluisteam, bij de beslissing rondom 
het verlenen van de bedenktijd ook de aanwezigheid van opsporingsindicatoren en/of de haalbaarheid 
van een strafrechtelijk onderzoek laten meewegen. Bij de politie lijkt dit geenszins het geval.

Tot slot, daar waar het gaat over het aanbieden van de bedenktijd, valt op dat met name bij de politie en 
KMar informele overlegstructuren lijken te zijn ingericht op het moment dat twijfel bestaat over het wel 
of niet verlenen van de bedenktijd. Indien twijfel rijst, kan besloten worden ruggespraak te houden met 
een collega of het OM. Hoewel het OM in het geval van ISZW-DO in mindere mate bij de beslissing 
rondom de bedenktijd wordt betrokken, geeft een deel van de respondenten wel aan bij het verlenen 
van de bedenktijd te anticiperen op een eventuele vervolgingsbeslissing door het OM. Van een actieve 
rol vanuit het OM lijkt echter geen sprake.

3.6 Conclusie

In dit hoofdstuk is onderzocht hoe het beleid omtrent het verlenen van de bedenktijd in de praktijk 
wordt uitgevoerd. Centraal stond de vraag op welke wijze in de praktijk de bedenktijd wordt verleend. 
Om tot de beantwoording van deze vraag te komen, zijn in dit onderzoek twee deelvragen gesteld:
1 Welk proces ligt aan het verlenen van de bedenktijd ten grondslag?
2 Welke overwegingen laten beslissers een rol spelen bij de keuze om de bedenktijd al dan niet te 

verlenen?115

Vraag 1: Welk proces ligt aan het verlenen van de bedenktijd ten grondslag?
Uit de voorgaande paragrafen blijkt dat het proces rondom het verlenen van de bedenktijd in de prak-
tijk complexer in elkaar steekt dan vanuit het beleid kan worden opgemaakt. Voorafgaand aan het 
moment dat een beslisser in aanraking komt met een potentieel slachtoffer van mensenhandel is door-
gaans sprake van een fijnmazig proces van informatiefiltering, op meerdere niveaus. Doorgaans vangt 
dit proces aan met een melding die de organisatie binnenkomt en die, in meer of mindere mate, aan 

115 Met beslisser wordt bedoeld de persoon die feitelijk is belast met het nemen van de beslissing om de bedenktijd te 
verlenen.



mensenhandel Tiende rapportage van de Nationaal Rapporteur
122

mensenhandel is gerelateerd. Daarna sijpelt de informatie uit de melding de organisatie binnen. De 
politie, KMar en ISZW-DO kennen uiteenlopende werkwijzen om vervolgens met de informatie uit een 
melding om te gaan. Gemene deler in deze fase, die in dit onderzoek het ‘voorportaal’ is genoemd, is 
dat steeds sprake is van een vorm van veredeling van de informatie. Eerst als deze informatie is uitge-
zocht komt men toe aan het besluit om met een potentieel slachtoffer een informatief gesprek te 
voeren, of niet. En pas in dit gesprek buigt men zich over de vraag of de bedenktijd al dan niet moet 
worden verleend.

Een van de vragen die naar aanleiding van deze bevinding rijst, is of niet reeds in een eerdere fase dan 
het informatief gesprek sprake kan zijn van de geringste aanwijzing van mensenhandel, het criterium 
om tot het aanbieden van de bedenktijd over te gaan. Op dit moment is deze taak in de praktijk voorbe-
houden aan opsporingsambtenaren die getraind zijn op het gebied van mensenhandel. Met andere 
woorden wordt een beslissing over de bedenktijd pas genomen als de informatie deze opsporingsamb-
tenaar heeft bereikt. Uit dit onderzoek blijkt dat binnen de politie, KMar en ISZW-DO ook andere func-
tionarissen in aanraking komen met signalen van mensenhandel. In het bijzonder geldt dat wanneer 
informatie wordt vergaard in het kader van bestuursrechtelijke controles, die mede kunnen zijn gericht 
op de detectie van signalen van mensenhandel. Te denken valt bijvoorbeeld aan de prostitutiecontrole-
teams binnen de politie, de MTV-teams of grensbewakingsdiensten van de KMar en de inspectiediensten 
van ISZW. Hoewel de beslissing omtrent de bedenktijd dus in de praktijk uitsluitend door opsporings-
ambtenaren wordt genomen, sluit het beleid een rol voor deze controleurs, of inspecteurs, niet uit. Het 
is de vraag of een beoordeling van de relevante feiten die een rol spelen bij het verlenen van de bedenk-
tijd daardoor onnodig lang wordt uitgesteld.

Naast de belangrijke plaats van informatiefiltering blijkt uit dit onderzoek ook dat het informatief ge-
sprek een structureel ingebedde rol heeft in de procedure die leidt tot het verlenen van de bedenktijd. 
Binnen alle organisaties is dit gesprek hét moment waarop de informatie wordt vergaard om tot het al 
dan niet verlenen van de bedenktijd over te gaan. Het informatief gesprek is in dit onderzoek dan ook 
beschouwd als een aparte stap in het proces van de bedenktijdprocedure. De rol van het informatief 
gesprek bij het verlenen van de bedenktijd ligt op grond van het beleid evenwel geenszins voor de hand. 
Het informatief gesprek, dat in de OM-aanwijzing mensenhandel is opgenomen, is bedoeld om het 
slachtoffer uitleg te geven over de strafrechtelijke procedure en om zicht te krijgen op het slachtoffer-
schap, vanuit het perspectief van een eventueel strafrechtelijk vervolg. De bedenktijdregeling heeft 
evenwel andere doeleinden. Hoewel de doelstelling van de bedenktijd enerzijds het beschikbaar hou-
den van het slachtoffer voor het strafrechtelijk onderzoek is, is de regeling vooral bedoeld om het slacht-
offer de tijd te geven in alle rust na te kunnen denken over de vraag of hij of zij aangifte wil doen of op 
andere wijze medewerking wil verlenen aan het strafrechtelijk onderzoek.

Het samenkomen van het informatief gesprek en de beslissing omtrent het verlenen van de bedenktijd 
heeft tot gevolg dat uiteenlopende belangen op hetzelfde moment aan de orde komen. Het risico be-
staat dat het opsporings- en beschermingsbelang te zeer met elkaar op gespannen voet komen te staan. 
Daarvan is bijvoorbeeld sprake als het informatief gesprek niet louter op het informeren van het slacht-
offer is gericht, maar ook in vergaande mate informatie wordt uitgevraagd en geverifieerd, met het oog 
op het opbouwen van een succesvol opsporingsonderzoek. Ook kan het hierdoor zijn dat opsporings-
belangen ten onrechte een rol spelen bij het maken van een beslissing over het verlenen van de bedenk-
tijd, wat ook daadwerkelijk in dit onderzoek te zien is geweest. Daarnaast leidt de feitelijke rol van het 
informatief gesprek ertoe dat spanning bestaat met het uitgangspunt dat het OM bij het nemen van een 



Zicht op buitenlandse slachtoffers van mensenhandel
123

beslissing over de bedenktijd niet mag worden geraadpleegd.116 Voorzover uit het informatief gesprek 
strafvorderlijke informatie voortvloeit, valt dit gesprek namelijk – in elk geval ten aanzien van die infor-
matie – onder gezag van de officier van justitie. Nu ook de bedenktijd in dit gesprek wordt verleend, is 
moeilijk transparant te maken dat het OM ook daadwerkelijk geen rol speelt bij het nemen van de beslis-
sing over de bedenktijd. Uit dit onderzoek is overigens gebleken dat opsporingsdiensten dikwijls met 
de officier van justitie overleg plegen over het verlenen van de bedenktijd, hoezeer de minister ook heeft 
aangegeven dit onwenselijk te vinden.

Los daarvan kan op basis van dit onderzoek nog worden opgemerkt dat de respondenten uiteenlopend 
denken over de functies van het informatief gesprek. Naast een functie ten aanzien van de beslissing 
over de bedenktijd, werden van het informatief gesprek ook de in het beleid formeel vastgestelde func-
ties onderscheiden. Dat zijn er twee: het verschaffen van informatie aan het slachtoffer over de straf-
rechtelijke procedure en het zicht krijgen op het slachtofferschap. De respondenten verschillen vooral 
in de mate waarin zij in het informatief gesprek doorvragen. Grosso modo zijn twee stromingen te on-
derscheiden: één waarbij zo min mogelijk wordt doorgevraagd en één waarbij informatie uit het gesprek 
juist wordt getoetst en geverifieerd. Deze uiteenlopende stromingen leiden tot een andere inhoud, in-
deling en uitkomst van het informatief gesprek in de praktijk. Dat is een onwenselijke situatie omdat 
dit betekent dat de bejegening van slachtoffers in het informatief gesprek in concrete gevallen kan ver-
schillen. Vooral als de nadruk in het gesprek op het verifiëren ligt, kunnen opsporingsbelangen boven-
dien de overhand gaan krijgen, dit terwijl de bedenktijd nog moet ingaan. Bovendien wordt het slacht-
offer in deze situaties in feite de mogelijkheid ontnomen om nog invloed uit te oefenen op de vraag of 
al dan niet een opsporingsonderzoek moet worden opgestart.117

Vraag 2:  Welke overwegingen laten beslissers een rol spelen bij de keuze om de bedenktijd  
al dan niet te verlenen?

Naast het in kaart brengen van het proces rondom het verlenen van de bedenktijd is in dit onderzoek 
getracht meer inzicht te krijgen in de overwegingen die daarbij een rol spelen. In de Vc 2000 is opgeno-
men dat de politie reeds bij de geringste aanwijzing van mensenhandel de bedenktijd dient te verlenen. 
Desgevraagd geeft ISZW-DO aan zich in intern beleid ook aan dit criterium te conformeren. Voor de 
KMar daarentegen geldt het criterium van ‘voldoende signalen van mensenhandel’, hoewel vanuit het 
ministerie van VenJ is aangegeven dat dit criterium geen andere betekenis behoort te hebben dan dat 
van de geringste aanwijzing van mensenhandel.

Uit de interviews blijkt dat vrijwel geen van de beslismedewerkers van de diverse opsporingsorganisaties 
het criterium van de geringste aanwijzing hanteert. Beslissers lijken daarentegen gebruik te maken van 
een divers scala aan uiteenlopende ‘werkdefinities’ op basis waarvan zij overgaan tot het aanbieden van 
de bedenktijd, zoals ‘signalen’, ‘indicatoren’, ‘aanwijzingen’ en ‘onderbuikgevoelens’. Ook brengt dit 
onderzoek aan het licht dat de respondenten uiteenlopende betekenissen aanhouden van het criterium 

116 Uitzondering op deze regel is, zoals reeds te zien is geweest, de overlegoptie van de KMar met het OM indien het 
vermoedelijk slachtoffer van mensenhandel nog geen toegang heeft gehad tot Nederland. 

117 Tegelijkertijd moet hier wel direct aan worden toegevoegd dat staten, onder meer op grond van het Europees recht, 
verplicht zijn operationele maatregelen te nemen indien zich een geloofwaardig vermoeden van mensenhandel 
voordoet. Ook geldt op basis van de OM-aanwijzing mensenhandel dat elk signaal moet worden opgepakt en schrijft 
diezelfde aanwijzing een doorlaatverbod voor. Hier is een spanningsveld waarneembaar tussen de zelfbeschikking 
van het slachtoffer enerzijds en de plicht voor staten om opsporingsactiviteiten te ontplooien anderzijds. 



mensenhandel Tiende rapportage van de Nationaal Rapporteur
124

geringste aanwijzing van mensenhandel. Zo kan daarvan volgens de ene beslisser reeds sprake zijn bij 
de allereerste melding over een mogelijke situatie van mensenhandel, daar waar een andere beslisser 
pas van de ‘geringste aanwijzing’ spreekt op het moment dat wordt besloten tot het aanbieden van de 
bedenktijd.

Het feit dat het criterium van de geringste aanwijzing in de praktijk geen belangrijke rol lijkt te spelen 
bij de beslissing rondom het verlenen van de bedenktijd is niet geheel verrassend. In de Vc 2000, en in 
enkele andere beleidsstukken, wordt het criterium wel genoemd, maar wordt daaraan verder geen in-
vulling gegeven. Ook is het beleid onduidelijk, omdat voor de politie het criterium van de ‘geringste 
aanwijzing’ geldt, terwijl de KMar zich, in elk geval vanuit het formele beleid, heeft te committeren aan 
het criterium van ‘voldoende signalen’. In het beleid wordt verder niet gespecificeerd met welke reden 
de twee organisaties verschillende criteria te gelden hebben bij de beslissing omtrent het verlenen van 
de bedenktijd. Ook maakt het formele beleid niet duidelijk of, en in hoeverre, de twee criteria van elkaar 
verschillen in de uitvoering: een indruk die bij het lezen van de Vc 2000 al snel kan ontstaan. In het geval 
van ISZW-DO geldt zelfs dat deze organisatie in het geheel niet in het beleid voorkomt.

Wanneer gekeken wordt naar de beleidsdoelstellingen omtrent het verlenen van de bedenktijd, kan 
alleen worden gesteld dat ‘een lage drempel van groot belang is’. Op welke wijze in de praktijk gevolg 
moet worden gegeven aan deze lage drempel is niet nader uiteengezet. Het gebruik van te algemene 
slagboomcriteria in combinatie met een onvoldoende gespecificeerde beleidsdoelstelling laat veel 
ruimte voor discussie over de gronden waarop de bedenktijd dient te worden verleend, zowel binnen 
opsporingsorganisaties als tussen opsporingsorganisaties en maatschappelijke organisaties.118

Een tweede inzicht dat dit onderzoek naar voren heeft gebracht, is dat, zowel tussen als binnen de drie 
opsporingsorganisaties, verschil lijkt te bestaan in de hoeveelheid informatie die nodig wordt geacht 
alvorens de bedenktijd wordt aangeboden. Het verschil tussen organisaties lijkt voor een deel te ver-
klaren door de verschillende vormen van en uiteenlopende contexten waarin de diverse organisaties 
met mensenhandel in aanraking komen. Zo lijkt de politie aanzienlijk minder informatie uit te vragen 
voor over wordt gegaan tot het verlenen van de bedenktijd dan de twee andere organisaties. De politie 
komt veelal met potentiële slachtoffers van mensenhandel in aanraking, waarbij sprake is van uitbui-
ting binnen de seksindustrie en waarin de uitbuitingssituatie reeds heeft plaatsgevonden. Aangezien 
de KMar in de grensgebieden opereert, is het zowel voor het potentieel slachtoffer als voor de beslis-
medewerkers nog vaak onbekend in hoeverre sprake is of zal zijn van mensenhandel, hetgeen het 
vaststellen van signalen bemoeilijkt. In het geval van ISZW-DO lijkt het grijze gebied tussen slecht 
werkgeverschap en arbeidsuitbuiting van invloed te zijn op de hoeveelheid informatie die beslismede-
werkers aangeven nodig te hebben alvorens de beslissing over het aanbieden van de bedenktijd wordt 
genomen.

Het verschil in de hoeveelheid informatie die wordt uitgevraagd vooraleer wordt overgegaan tot het 
aanbieden van de bedenktijd binnen organisaties laat zich moeilijker verklaren. Mogelijk dat eerdere 
ervaringen en de achtergrond van de beslismedewerker hierbij een rol spelen. Dit onderzoek toont aan 
dat van verschil wel degelijk sprake lijkt te zijn. In het geval van de politie wordt ten tijde van de infor-

118 Zie bijvoorbeeld de conferentie over de ‘geringste aanwijzing’, die plaatsvond op 29 mei in Amersfoort, en werd 
georganiseerd door FairWork, CoMensha en het OM.



Zicht op buitenlandse slachtoffers van mensenhandel
125

matieve gesprekken door een deel van de ondervraagden weliswaar doorgevraagd naar opsporingsin-
formatie, maar heeft het ontbreken hiervan geen invloed op de beslissing rondom de bedenktijd. Dit 
onderzoek laat evenwel zien dat dit bij beslismedewerkers van het KMar-sluisteam en ISZW-DO niet al-
tijd zo is. Zo geeft een deel van de respondenten van ISZW-DO aan dat bij het verlenen van de bedenktijd 
rekening wordt gehouden met de eventuele vervolgbeslissing van de officier van justitie en/of met de 
wijze waarop de rechter over arbeidsuitbuiting oordeelt. Op het moment dat de informatie die door het 
potentieel slachtoffer naar voren wordt gebracht tijdens het informatief gesprek niet direct lijkt te pas-
sen in de wijze waarop de rechter arbeidsuitbuiting in haar uitspraken beoordeelt, kan dit er bijvoor-
beeld toe leiden dat de bedenktijd niet wordt aangeboden. Andere beslismedewerkers van ISZW-DO 
geven daarentegen aan dat de kans op een veroordeling geen enkele rol speelt bij de beslissing omtrent 
het verlenen van de bedenktijd. Daarbij wordt aangegeven dat de haalbaarheid van een zaak zich tijdens 
het informatief gesprek niet laat voorspellen. De drempel om voor de bedenktijd in aanmerking te ko-
men, lijkt bij de eerste groep aanzienlijk hoger dan bij de tweede groep.

In het geval van de KMar lijkt verschil te bestaan tussen de recherche in de grensstreken en het sluisteam 
op Luchthaven Schiphol over de informatie die door beslissers wordt uitgevraagd voordat de beslissing 
over de bedenktijd wordt genomen. Bij de recherche in de grensstreken lijkt het verlenen van de bedenk-
tijd veelal een formaliteit, aangezien informatieve gesprekken vaak volgen naar aanleiding van een con-
crete verdenking die al is gerezen gedurende controles van de MTV-controleteams.

In het geval van het KMar-sluisteam lijkt gebruik te worden gemaakt van een omvangrijker toetsingska-
der rondom het besluit over de bedenktijd. Beslismedewerkers geven dan ook aan dat zij meer informa-
tie uitvragen voordat de beslissing over het aanbieden van de bedenktijd wordt genomen. Daarnaast 
lijkt verschil te bestaan tussen de geïnterviewde beslissers van het KMar-sluisteam in de manier waarop 
zij opsporingsindicatoren een rol laten spelen in de beslissing over het verlenen van de bedenktijd. Waar 
twee personen aangeven dat opsporingsindicatoren – in ieder geval op de achtergrond – een rol spelen 
in de verlening van de bedenktijd, geeft een ander aan dat dit geen enkele rol speelt. Ook hierbij kan de 
vraag worden gesteld in hoeverre de gehanteerde drempels voor het verlenen van de bedenktijd door 
alle beslismedewerkers van de KMar gelijkelijk worden toegepast.

Het feit dat verschil lijkt te bestaan tussen en binnen de drie opsporingsorganisaties is omwille van drie 
redenen onwenselijk. In de eerste plaats lijkt het erop dat de gehanteerde drempel niet door elke beslis-
medewerker als ‘laag’ kan worden getypeerd. Met name daar waar het gaat om het meewegen van de 
haalbaarheid van een zaak of de aanwezigheid van opsporingsindicaties bij de beslissing over de be-
denktijd, kan worden gesteld dat dit niet congruent is met het in het beleid voorgestane uitgangspunt 
van een lage toekenningsdrempel. Bovendien staat dit uitgangspunt in schril contrast met de ratio ach-
ter de bedenktijd, namelijk dat ‘slachtoffers van mensenhandel vaak pas na langere tijd hun ervaringen 
kunnen uiten’. In een eerste gesprek mag er dan ook niet van uit worden gegaan dat een potentieel 
slachtoffer gedetailleerde informatie kan verstrekken over de haalbaarheid van een opsporingsonder-
zoek. De haalbaarheid van een onderzoek betreft een seperate vraag die losstaat van de beslissing over 
de bedenktijd en deze mag dan ook pas spelen op het moment van aangifte. De rust en hulpverlening 
die een vermoedelijk slachtoffer gedurende de bedenktijd ontvangt, leidt idealiter tot een kwalitatief 
betere en meer gedetailleerde aangifte. Door bij de beslissing over het aanbieden van de bedenktijd al 
voor te selecteren op de eventuele haalbaarheid van een opsporingsonderzoek wordt daarom niet alleen 
tekort geschoten in de bescherming van een vermoedelijk slachtoffer, maar neemt ook de kans op het 
vervolgen van een dader af.



mensenhandel Tiende rapportage van de Nationaal Rapporteur
126

Een tweede punt van zorg is dat door het verschil tussen en binnen opsporingsorganisaties in de hoe-
veelheid informatie die beslismedewerkers aangeven nodig te hebben voordat de bedenktijd wordt 
verleend, rechtsongelijkheid op de loer ligt. Daar waar het beleid uitgaat van een uniforme regeling, 
blijkt het in de praktijk niet alleen van invloed te zijn met welke organisatie een potentieel slachtoffer 
in aanraking komt, maar ook met wélke beslismedewerker van de betreffende organisatie. Hoewel ver-
schillen als deze inherent zijn aan een grote mate van discretionaire bevoegdheid, lopen de kaders waar-
binnen de beslissing plaatsvindt teveel uiteen. Dit kan grote consequenties hebben. Het verlenen van 
de bedenktijd vormt immers het startschot van de bescherming van het slachtoffer en draagt op lange 
termijn bij aan de opsporing van een verdachte. Het verdient dan ook de aanbeveling de eenduidigheid 
tussen beslismedewerkers en opsporingsorganisaties te versterken, waarbij de lage drempel heeft te 
gelden.

Ten derde lijken de gehanteerde verschillen tussen en binnen opsporingsorganisaties ook onduidelijk-
heid richting ketenpartners in de rechtsbijstand en hulpverlening in de hand te werken, hetgeen als 
katalysator kan dienen voor discussies rondom het al dan niet verlenen van de bedenktijd. Het onder-
zoek heeft zich op deze vraag echter niet primair gericht.119

Tot slot komt uit dit onderzoek naar voren dat beslismedewerkers van de politie en KMar regelmatig 
ruggespraak houden met het OM daar waar het gaat om het beslissen over het verlenen van de bedenk-
tijd. In de Vc 2000 staat opgenomen dat alleen de KMar met het OM mag overleggen over de beslissing 
rondom de bedenktijd. Voor de politie geldt dit niet.120 De minister heeft zelfs expliciet aangegeven 
overleg tussen de politie en het OM onwenselijk te vinden en kondigde eerder aan dat het kabinet actie 
zal ondernemen indien blijkt dat niet volgens deze regels wordt gehandeld. Ondanks dat overleg tussen 
de politie en het OM structureel lijkt voor te komen, kan niet worden gesteld dat dit leidt tot het niet 
verlenen van de bedenktijd aan potentiële slachtoffers.

Wel kan hier worden gesproken van een inconsistente uitvoering van beleid. Ook hier kan de vraag 
worden gesteld in hoeverre dit het gevolg is van de centrale plek die het informatief gesprek in de prak-
tijk inneemt bij de beslissing rondom de bedenktijd. In het kader van de Aanwijzing mensenhandel van 
het OM is het immers zo dat signalen van mensenhandel in overleg met de officier van justitie dienen 
te worden besproken en onderzocht. Deze signalen zijn veelal afkomstig uit het informatief gesprek. In 
ditzelfde gesprek worden ook de signalen geconstateerd die aanleiding kunnen geven tot het aanbieden 
van de bedenktijd aan een potentieel slachtoffer. Vanuit beleid mag over deze beslissing vanuit de poli-
tie echter geen overleg worden gevoerd met het OM. Het is niet moeilijk voor te stellen dat dit in de 
praktijk soms lastig is te onderscheiden voor zowel de beslismedewerkers als het OM. Tegelijkertijd is de 
vraag in hoeverre niet reeds in de fase van het informatief gesprek sprake is van een opsporingsonder-
zoek. In dat geval staat ook het informatief gesprek onder gezag van de officier van justitie – in elk geval 
ten aanzien van de strafvorderlijke informatie die daaruit voortvloeit – en is het maar de vraag in hoe-
verre dit strikte ‘contactverbod’ handhaafbaar is.

119 Dit kwam bijvoorbeeld ook tot uiting tijdens de conferentie over de geringste aanwijzing die plaatsvond op 29 mei 
2017 in Amersfoort, en werd georganiseerd door FairWork, CoMensha en het OM.

120 ISZW-DO is niet opgenomen in de Vreemdelingencirculaire 2000, maar aangezien zij aangeven zich te conformeren 
aan de positie van de politie, ligt het voor de hand dat ook voor ISZW-DO geldt dat het geen overleg mag voeren met 
het OM over de beslissing rondom de bedenktijd.



Zicht op buitenlandse slachtoffers van mensenhandel
127

In hoeverre het onwenselijk is dat het OM betrokken is bij de beslissing omtrent het verlenen van de 
bedenktijd, kan op basis van dit onderzoek niet worden beantwoord. Wel rijst de vraag waarom het door 
beslismedewerkers nodig wordt geacht bij twijfel overleg te voeren met een officier van justitie, aange-
zien de beslissing rondom de bedenktijd los staat van een eventueel opsporingsonderzoek. Daarnaast 
is het zo dat de eenduidigheid in de uitvoering van het beleid in het geding komt, doordat niet elke 
beslisser, en elke organisatie, overleg voert met het OM over de beslissing rondom de bedenktijd. Het 
verdient dan ook aanbeveling deze afspraken tussen de drie opsporingsorganisaties gelijk te trekken.

Overige bevindingen
Los van de onderzoeksvragen komen enkele andere interessante bevindingen in dit onderzoek naar 
voren. Zo is de rol van sommige organisaties ten aanzien van het verlenen van de bedenktijd niet be-
leidsmatig verankerd. Nergens wordt in de Vc 2000 melding gemaakt van de rol van ISZW-DO bij het 
aanbieden van de bedenktijd, terwijl medewerkers van deze organisatie in de praktijk weldegelijk met 
het aanbieden van de bedenktijd zijn belast. Ook is het op basis van het beleid niet op te maken welk 
criterium beslissers van ISZW-DO hanteren bij het verlenen van de bedenktijd, hoewel in de praktijk is 
gebleken dat deze zich aan het criterium van de geringste aanwijzing committeren. Het verdient aanbe-
veling deze rol formeel te bevestigen, zodat het beleid een getrouwe afspiegeling vormt van de beleids-
praktijk. Bovendien articuleert dit vastleggen de volwaardige rol die ISZW-DO speelt bij de signalering 
en opsporing van mensenhandel met het oogmerk van arbeidsuitbuiting. Het verankeren van de positie 
van ISZW-DO schept bovendien duidelijkheid voor ketenpartners en maakt inzichtelijk op basis van 
welke regels de organisatie werkt bij het verlenen van de bedenktijd. De zichtbaarheid van ISZW-DO zou 
overigens ook in de Aanwijzing mensenhandel van het OM vergroot kunnen worden.

Ook ten aanzien van de KMar geldt dat het beleid onduidelijk is over de precieze rol van deze organisatie 
bij het verlenen van de bedenktijd. In de Vc 2000 is bepaald dat, indien zich indicaties van mensenhan-
del voordoen bij een vreemdeling die via Schiphol Nederland inreist, de bevoegdheden van de Districts-
commandant KMar Schiphol gelijkgesteld zijn met die van de Korpschef van Politie. De vraag rijst of de 
bevoegdheden op grond van de Vc 2000 B8/3 niet ook te gelden hebben voor districtscommandanten 
van andere KMar-onderdelen die een taak hebben bij de signalering en opsporing van mensenhandel. 
Het is wenselijk als hierover meer duidelijkheid wordt verschaft in de Vc 2000.

Ten aanzien van de KMar zijn voorts enkele andere bevindingen naar boven gekomen. Zo blijkt een meer-
derheid van de respondenten het wenselijk te vinden als de bestrijding van mensenhandel wettelijk 
wordt verankerd als specifieke taak van de KMar (in de Politiewet 2012). Momenteel is daarvan nog geen 
sprake en de minister heeft recent per brief nog aangegeven dit vooralsnog niet nodig te vinden.121 Opval-
lend is overigens dat de wettelijke verankering niet zozeer wenselijk wordt gevonden vanwege het ont-
breken van adequate bevoegdheden om mensenhandel op een effectieve manier aan te kunnen pakken. 
Veeleer maken respondenten zich zorgen over de borging van het mensenhandelthema binnen de eigen 
organisatie, vooral op het moment dat de capaciteit onder druk komt te staan. Respondenten geven aan 
dat de grote aandacht voor andere vormen van migratiecriminaliteit, waaronder mensensmokkel, in de 
afgelopen jaren ook daadwerkelijk ten koste is gegaan van de aanpak van mensenhandel.122

121 Brief van de minister van VenJ d.d. 29 november 2016 inzake de wettelijke taak Koninklijke Marechaussee bij men-
senhandel (in reactie op motie Segers c.s.). 

122 Brief van de minister van VenJ d.d. 29 november inzake investering in aanpak mensenhandel. 



mensenhandel Tiende rapportage van de Nationaal Rapporteur
128

Daarbij komt nog een andere ontwikkeling, namelijk de verschijning van een arrest van de Hoge Raad 
in 2016. Daarin is aan de delictsomschrijving in het Wetboek van Strafrecht waarop de KMar lange tijd 
een deel van zijn opsporingsactiviteiten heeft gegrond een extra (te bewijzen) bestanddeel toegevoegd. 
In de praktijk is het daardoor lastiger geworden in een vroeg stadium onderzoeksactiviteiten te onder-
nemen, wat overigens uit de interviews met de respondenten ook heel duidelijk is gebleken. Op dit 
moment lijkt zowel binnen als buiten de KMar weinig aandacht uit te gaan naar de vraag welke precies 
de implicaties zijn van het arrest van de Hoge Raad voor de (signalerings)taak van de KMar, zowel op de 
luchthavens als in de grensstreken. Het strekt tot aanbeveling een onderzoek in te stellen naar de gevol-
gen van het arrest voor de rol van de KMar bij de signalering en verdere aanpak van mensenhandel. In 
het kader hiervan is het ook raadzaam de wenselijkheid van wettelijke verankering van de mensenhan-
deltaak nogmaals te onderzoeken.

3.7 Aanbevelingen

Uit het onderzoek dat in dit hoofdstuk centraal stond, vloeien verschillende aanbevelingen voort. Alle 
aanbevelingen zijn gericht aan de staatssecretaris van JenV. Ten eerste is in dit onderzoek gebleken dat 
niet elke instantie die in de praktijk is betrokken bij de verlening van de bedenktijd is opgenomen in de 
regelgeving daaromtrent, die is neergelegd in Hoofdstuk B8/3 van de Vreemdelingencirculaire 2000. 
Deze regeling vormt daarmee op dit moment geen getrouwe afspiegeling van de praktijk. Het verdient 
aanbeveling deze regeling met de praktijk in overeenstemming te brengen. Dit leidt tot de volgende 
aanbeveling:

Aanbeveling 1
De staatssecretaris van Justitie en Veiligheid wordt aanbevolen in wet- en regelgeving neer te 
leggen welke organisaties in de praktijk betrokken zijn bij het verlenen van de bedenktijd en 
daarin hun rollen en bevoegdheden te expliciteren.

Uit dit onderzoek komt naar voren dat de doelstellingen, uitgangspunten en criteria die samenhangen 
met de bedenktijdregeling in het beleid onvoldoende vindbaar en toegelicht zijn. Zo is het door de 
minister genoemde uitgangspunt, dat bij het verlenen van de bedenktijd een lage drempel moet worden 
aangehouden, niet in de Vc 2000 opgenomen. Ook is daarin niet beschreven dat opsporings- en vervol-
gingsbelangen daarbij in principe geen rol mogen spelen.

Daarnaast is uit dit onderzoek gebleken dat het criterium van de geringste aanwijzing niet wordt ge-
bruikt of op zeer uiteenlopende wijze wordt gehanteerd bij het nemen van de beslissing over de bedenk-
tijd. Bovendien kan vanuit het beleid niet duidelijk worden opgemaakt welk criterium voor welke orga-
nisatie op welk moment precies heeft te gelden. Voor de politie geldt altijd het criterium van de 
geringste aanwijzing van mensenhandel, maar de KMar is, indien slachtoffers nog geen toegang tot 
Nederland hebben gehad, gebonden aan het criterium van ‘voldoende signalen van mensenhandel’. In 
dit verband is ook opvallend dat voor de KMar bij het verlenen van de bedenktijd een overlegoptie met 
het OM is opgenomen, terwijl de minister het zeer onwenselijk vindt dat dit door de politie wordt ge-
daan. Omdat ISZW-DO in het beleid niet wordt genoemd valt niet op te maken aan welk criterium deze 
organisatie zich heeft te committeren. De bovenstaande onduidelijkheden zijn eens te meer zorgelijk 
nu uit dit onderzoek blijkt dat de drempels voor het verlenen van de bedenktijd zowel tussen als binnen 
de betrokken organisaties in (te) sterke mate uiteenlopen. Dit leidt tot de volgende aanbeveling:



Zicht op buitenlandse slachtoffers van mensenhandel
129

Aanbeveling 2
Het criterium van de geringste aanwijzing dient voor alle organisaties die de bedenktijd verlenen 
te gelden. De staatssecretaris van Justitie  en Veiligheid wordt aanbevolen dit in wet- en regelge-
ving op te nemen en daarin tevens de uitgangspunten en doelstellingen van de bedenktijdrege-
ling te verduidelijken.

In aanvulling op de opvolging van deze aanbeveling is het belangrijk dat de minister van VenJ de nale-
ving van het in de Vc 2000 opgenomen beleid op structurele basis waarborgt.

Tot slot blijkt uit dit onderzoek dat het informatief gesprek structureel is ingebed in de bedenktijdpro-
cedure: het is de facto hét moment waarop de beslissing over het verlenen van de bedenktijd wordt ge-
nomen. Dit is in het beleid in het geheel niet zichtbaar; het informatief gesprek staat weliswaar in de 
OM-aanwijzing over mensenhandel, maar is in de Vc 2000 afwezig. De rol van het informatief gesprek 
in de bedenktijdprocedure is in dit onderzoek geproblematiseerd omdat dit gesprek een figuur is uit het 
strafvorderlijk beleid, dat onder meer tot doel heeft zicht te krijgen op slachtofferschap met het oog op 
een eventueel op te starten strafrechtelijk onderzoek. Het risico bestaat dat door de vermenging van 
bedenktijdprocedure en informatief gesprek opsporingsbelangen bij het nemen van een beslissing over 
de bedenktijd de overhand krijgen. In dit onderzoek is ook daadwerkelijk gebleken dat beslissers opspo-
ringsbelangen bij het nemen van een beslissing over de bedenktijd een rol laten spelen. Bovendien 
geven respondenten zelf aan door deze botsende belangen te worstelen met de invulling die zij aan het 
informatief gesprek moeten geven: dient dit gesprek primair een beschermingsbelang, het verlenen van 
de bedenktijd daarbij inbegrepen, of moet de nadruk liggen op het opsporingsbelang? In dit onderzoek 
blijkt dat in de praktijk sprake is van twee stromingen, waardoor het beleid op dit moment niet consis-
tent wordt uitgevoerd en slachtoffers op uiteenlopende wijze worden behandeld. De onwenselijkheid 
van de hierboven genoemde situatie leidt tot de volgende aanbeveling.

Aanbeveling 3
De staatssecretaris van Justitie en Veiligheid wordt aanbevolen in wet- en regelgeving helderheid 
te scheppen over de rol en invulling van het informatief gesprek en duidelijk te maken of, en zo 
ja in hoeverre dit informatief gesprek een rol moet spelen in de bedenktijdprocedure.





4  Zicht op mensenhandel in de medische sector

In de (inter)nationale wetenschappelijke literatuur klinkt steeds vaker de oproep om de medische 
sector een prominentere rol te geven bij de aanpak van mensenhandel. Medische professionals heb-
ben wegens de aard van hun werkzaamheden een grote kans om in een vertrouwelijke omgeving met 
slachtoffers van mensenhandel in aanraking komen, en vormen derhalve een belangrijke groep bij 
het signaleren en doorverwijzen van slachtoffers van mensenhandel.1 Uit diverse internationale on-
derzoeken blijkt ook dat relatief veel slachtoffers gedurende de uitbuitingsperiode contact hebben 
met een medisch professional.2 Tegelijkertijd komt uit verscheidene studies naar voren dat medische 
professionals niet altijd in staat zijn signalen van mensenhandel adequaat te herkennen en/of door 
te zetten naar de juiste instanties.3 Ook uit de jurisprudentie blijkt dat slachtoffers van mensenhandel 
in Nederland tijdens de uitbuitingsperiode in contact komen met een medisch professional, maar 
signalen niet altijd worden opgepikt of correct worden doorgezet.4 Dit werpt de vraag op in hoeverre 
de medische sector in Nederland voldoende geëquipeerd is voor – en betrokken is bij – de aanpak van 
mensenhandel.

Zeventien keer bij de huisarts
Op 30 juni 2015 ontvangt de politie in Amersfoort de melding dat een jonge vrouw op de derde 
verdieping van haar balkon naar dat van haar buren is gesprongen.5 Aan de politie verklaart de 
vrouw dat zij ruim een jaar lang door haar vriend is gedwongen tot het verrichten van seksuele 
handelingen voor de webcam. Alle opbrengsten heeft zij aan hem moeten afstaan. Wanneer de 
vrouw niet doet wat haar vriend zegt, wordt ze mishandeld. Haar vriend maakt daarbij gebruik 
van onder meer een honkbalknuppel, glazen flessen, aanstekers en brandende sigaretten.

Uit het medisch dossier blijkt dat het slachtoffer gedurende de uitbuitingsperiode zeventien keer 
haar huisarts bezocht. Onder meer voor een gebroken middelvinger, rugklachten, een brand-
wond in haar nek, een hoofdwond en een brandplek onder haar oog. Daarnaast is zij door een 
spoedarts behandeld aan een ontstekende brandwond aan haar been, gehecht aan een hoofd-
wond op de eerste hulp en bezocht zij een gynaecoloog. Tijdens letselonderzoek worden 24 ver-

1 Zie bijvoorbeeld Goldberg, Moore & Houck 2017; Varma, Gillespie, McCracken et al. 2015; Stoffels 2013; Baldwin, 
Eisenman, Sayles et al. 2011.

2 Zie bijvoorbeeld Lederer & Wetzel 2014; Chisolm-Straker, Baldwin, Gaïgbe-Togbé et al. 2016. 
3 Titchen, Loo, Berdan et al. 2017; Ross, Dimitrova, Howard et al. 2015; Chisolm-Straker, Richardson & Cassio 2012.
4 Zie bijvoorbeeld Hof Arnhem-Leeuwarden 8 november 2013, ECLI:NL:GHARL:2013:8522; Rb. Amsterdam 23 maart 2017, 

ECLI:NLRBAMS:2017:1803.
5 Hof Arnhem-Leeuwarden 14 februari 2017, ECLI:NL:GHARL:2017:3203.



mensenhandel Tiende rapportage van de Nationaal Rapporteur
132

schillende letsels en littekens gevonden op het lichaam van het slachtoffer die duiden op syste-
matische mishandeling, waarvan zeven op een zichtbare plek in het gezicht.

In het medisch dossier6 wordt niet vermeld dat een van de medische professionals de signalen 
van mensenhandel, of mishandeling in het algemeen, heeft herkend en hierop actie heeft onder-
nomen. Wel vraagt de huisarts haar tijdens het laatste bezoek half mei of de brandwonden in het 
gezicht door een ander persoon zijn aangericht, waarop ontkennend wordt geantwoord. Hoewel 
op basis van het medisch dossier niet uit te sluiten is dat toch actie is ondernomen door een van 
de medische professionals, suggereert het feit dat de vrouw pas anderhalve maand later op ge-
vaarlijke wijze besloot te vluchten dat dit niet gebeurd is.

Dit onderzoek geeft inzicht in de rol die de medische sector in Nederland speelt bij de aanpak van 
mensenhandel. In totaal zijn zeven verschillende groepen medische professionals, waarvan op basis 
van academische literatuur en jurisprudentie bekend is dat zij een aanzienlijke kans hebben in con-
tact te komen met slachtoffers van mensenhandel, voor dit onderzoek bevraagd. Allereerst wordt 
ingegaan op inter nationaal onderzoek naar het signaleren van mensenhandel in de medische sector. 
Vervolgens wordt het juridisch kader weergegeven. Tot slot worden de resultaten van de vragenlijst 
besproken.

4.1 Internationaal onderzoek naar medische sector

Onderzoek naar slachtoffers van mensenhandel toont een kloof aan tussen het aantal slachtoffers dat 
gedurende de uitbuitingssituatie in contact komt met een medische professional en het herkennen van 
deze slachtoffers dóór een medische professional. Zo blijkt uit onderzoek van Lederer en Wetzel uit 2014 
dat 87,8% van de slachtoffers van seksuele uitbuiting minimaal één keer in contact komt met een medi-
sche professional gedurende de uitbuitingsperiode.7 In het onderzoek van Chisolm-Straker, Baldwin, 
Gaïgbe-Togbé et al. uit 2016 ligt dit percentage op 68% van slachtoffers van seksuele uitbuiting, arbeids-
uitbuiting, bedelen onder dwang en uitbuiting binnen het huishouden.8 Uit beide studies blijkt echter 
dat een groot deel van de slachtoffers niet als zodanig wordt herkend tijdens hun contact met de medi-
sche sector.9

6 Met toestemming van het OM heeft een onderzoeker van het Bureau inzicht gehad in het strafdossier, waarin het 
medisch dossier is opgenomen.

7 Lederer & Wetzel 2014, p. 73. Voor dit onderzoek werden in totaal 107 (voormalige) slachtoffers van mensenhandel 
via een mixed-method studie bevraagd naar hun ervaringen met de medische sector. 97 (voormalig) slachtoffers gaven 
antwoord op deze specifieke vraag. Zij gaven aan met name in contact te komen met medische professionals van de 
spoedeisende hulp.

8 Chisolm-Straker, Baldwin, Gaïgbe-Togbé et al. 2016, p. 1227. Voor dit onderzoek werden in totaal 173 slachtoffers van 
mensenhandel bevraagd. Ook andere studies laten zien dat een aanzienlijk percentage slachtoffers gedurende de 
uitbuitingssituatie in contact komt met een medische professional. Zie bijvoorbeeld ook: Stoffels 2013; Ravi, Pfeifer, 
Rosner et al. 2017; Ahn, Alpert, Purcell et al. 2013; Rollins, Gribble, Barrett et al. 2017; Family Violence Prevention 
Fund 2005; Baldwin, Eisenman, Sayles et al. 2011; Ross, Dimitrova, Howard et al. 2015. 

9 In de studie van Lederer & Wetzel gaf 19,5% van de respondenten aan dat de arts wist dat zij ‘een pooier’ hadden. In 
de studie van Chisolm-Straker, Baldwin, Gaïgbe-Togbé et al. 2016 gaf 22,3% van de vrouwelijke slachtoffers (N=121) 
en 47,1% van de mannelijke slachtoffers (N=51) dat zij met hun arts hadden gesproken over hun situatie en deze op 
de hoogte was. 



Zicht op mensenhandel in de medische sector
133

Onderzoek onder medische professionals bevestigt bovenstaand beeld. Zo geeft in een studie uit de 
Verenigde Staten 90,7% van de artsen aan nog nooit een vermoeden te hebben gehad dat een patiënt 
van hen slachtoffer van mensenhandel was.10 Uit ander onderzoek blijkt dat dit voor medische pro-
fessionals werkzaam op de spoedeisende hulp zelfs 93,9% is.11 Ook in Europa is onderzoek gedaan 
naar de rol van de medische professional. 82% van de huisartsen in Antwerpen geeft aan nog nooit 
een slachtoffer van mensenhandel te hebben onderzocht.12 In een studie uitgevoerd in het Verenigd 
Koninkrijk geeft 87% van de ondervraagde National Health Service (NHS) medewerkers aan nooit 
contact te hebben gehad met een patiënt van wie ze wisten of vermoedden dat het een slachtoffer van 
mensen handel was.13

Het verschil tussen het percentage slachtoffers dat medische hulp zoekt tijdens de periode van uitbui-
ting, en het aandeel medische professionals dat aangeeft in contact te zijn geweest met een slachtoffer 
van mensenhandel, is opmerkelijk, maar niet per se problematisch. Zo zijn er in Nederland aanzienlijk 
meer medische professionals werkzaam dan dat er slachtoffers van mensenhandel worden geregis-
treerd.14 Daarnaast is het mogelijk dat één medische professional meerdere slachtoffers signaleert. Het 
feit dat uit bovenstaande onderzoeken en de jurisprudentie blijkt dat slachtoffers aangeven gedurende 
hun uitbuitingsperiode wél bij een medische professional te zijn geweest, maar niet als zodanig zijn 
herkend, geeft echter aan dat dit onderwerp wel verdere aandacht vereist.

Meerdere bezoeken aan ziekenhuis
In februari 2017 heeft de Rechtbank Amsterdam15 een jonge man voor de tweede keer veroor-
deeld voor uitbuiting in de prostitutie van hetzelfde slachtoffer. De verdachte heeft gedu-
rende een periode van vier jaar het slachtoffer gedwongen in de prostitutie te werken en haar 
verdiensten aan hem af te staan. Hij heeft daarbij fors geweld gebruikt. Uit het vonnis blijkt 
dat als het slachtoffer niet genoeg geld verdiende, zij mishandeld werd. Meerdere malen 
heeft zij letsel opgelopen waarvoor ze in het ziekenhuis is behandeld: onder meer voor zwel-
lingen op het hoofd, een gebroken neus, bloedingen aan de oorschelp en rode en blauwe 
plekken.

Uit het medisch dossier blijkt dat zij in deze periode zes keer bij het ziekenhuis is geweest in ver-
band met het opgelopen letsel.16 Alleen tijdens het laatste bezoek heeft de behandeld arts iets 

10 Titchen, Loo, Berdan et al. 2017, p. 106. Voor deze studie werden 1.130 artsen van verschillende specialisaties bevraagd 
in verschillende staten van de Verenigde Staten.

11 Chisolm-Straker, Richardson & Cassio 2012, p. 983. Voor dit onderzoek werden 180 medische professionals werk-
zaam op de spoedeisende hulpafdeling bevraagd.

12 Payoke 2014, p. 15. Voor dit onderzoek werden 160 huisartsen bevraagd. 
13 Ross, Dimitrova, Howard et al. 2015, p. 4. Voor dit onderzoek werden 782 medische professionals bevraagd. De res-

pondenten in deze studie waren NHS professionals van de spoedeisende hulp, kraamverpleegsters, geestelijke ge-
zondheidszorg, kindergeneeskunde en andere klinische disciplines.

14 Hierbij dient echter opgemerkt te worden dat het aantal geregistreerde slachtoffers van mensenhandel veel lager 
ligt dan het daadwerkelijk aantal slachtoffers van mensenhandel, aangezien niet elk slachtoffer wordt gesignaleerd 
dan wel geregistreerd. Uit een recente studie die werd uitgevoerd door de UNODC en de Nationaal Rapporteur blijkt 
dat het aantal geschatte slachtoffers van mensenhandel met 6.250 ligt en vijf keer hoger is dan het aantal geregis-
treerde slachtoffers van mensenhandel (UNODC & Nationaal Rapporteur 2017). 

15 Rb. Amsterdam 23 maart 2017, ECLI:NL:RBAMS:2017:1830. 
16 Schriftelijke informatie van een betrokken officier van justitie d.d. 5 april 2017.

https://www.nationaalrapporteur.nl/Publicaties/Rapport-Schattingen-mensenhandel/monitoring-target-16.2-of-the-united-nations-sustainable-development-goals.aspx


mensenhandel Tiende rapportage van de Nationaal Rapporteur
134

opgenomen in het medisch dossier waaruit zou kunnen worden afgeleid dat mogelijk twijfel 
bestond over het verhaal van het slachtoffer. De behandeld arts vermeldt echter in de conclusie 
dat het verhaal van de patiënte en haar partner (de mensenhandelaar) consistent is, maar dat niet 
apart met het slachtoffer is gesproken.

Vanuit het onderzoeksveld worden diverse verklaringen aangedragen voor het niet-herkennen van 
slachtoffers in de medische sector. Zo bestaan diverse barrières die slachtoffers ervan kunnen weerhou-
den over hun situatie te vertellen. Dit kan allereerst te maken hebben met angst voor repercussies van 
de mensenhandelaar. In sommige gevallen kan het zelfs voorkomen dat de mensenhandelaar bij het 
gesprek met de medische professional aanwezig is.17 Angst voor de medische professional kan echter 
ook een rol spelen.18 Buitenlandse slachtoffers hebben in het land van herkomst soms minder positieve 
ervaringen met dokters, waardoor wantrouwen bestaat. Indien slachtoffers niet over een geldig ver-
blijfsdocument beschikken, kan de angst bestaan dat zij worden uitgezet wanneer zij over hun situatie 
vertellen.19 Een tweede reden is dat niet alle slachtoffers over hun problematiek kunnen of willen spre-
ken, omdat zij zich schamen of binnen de cultuur een taboe rust op hetgeen hen is overkomen.20 Een 
derde reden is dat niet alle slachtoffers zichzelf als zodanig identificeren. Dit kan komen doordat zij 
zichzelf niet als slachtoffer zien, bijvoorbeeld wanneer sprake is van een liefdesrelatie tussen het slacht-
offer en de dader. Maar ook omdat zij niet altijd weten dat zij slachtoffer zijn, omdat zij onbekend zijn 
met de Nederlandse wet- en regelgeving.21 Een laatste verklaring is dat medische professionals niet over 
de benodigde kennis en expertise beschikken die hen in staat stelt slachtoffers van mensenhandel te 
herkennen.22

Het feit dat medische professionals onvoldoende in staat lijken te zijn signalen van mensenhandel te 
herkennen en deze door te zetten, is een belangrijke constatering, aangezien de beroepsgroep zelf een 
rol kan spelen om hierin verbetering aan te brengen. Onderzoek onder medische professionals werk-
zaam op de spoedeisende hulp in de VS laat zien dat 97,8% van de respondenten nooit een formele 
training heeft gevolgd in het herkennen van signalen van mensenhandel.23 Slechts 4,8% van de deelne-
mende artsen gaf aan enigszins vertrouwen te hebben in hun competentie slachtoffers van mensenhan-
del te herkennen.24 In een studie in het Verenigd Koninkrijk gaf 7,8% van 782 deelnemende medische 
professionals aan een training te hebben gevolg inzake het herkennen van signalen van mensenhan-
del.25 60,2% van de medische professionals stelde over zeer weinig kennis te beschikken over hun rol in 
het identificeren van en reageren op mensenhandel.

17 Bohnert, Calhoun & Mittel 2017. 
18 Ahn, Alpert, Purcell et al. 2013, p. 28. 
19 Chisolm-Straker, Baldwin, Gaïgbe-Togbé et al. 2016. 
20 Ahn, Alpert, Purcell et al. 2013.
21 Rollins, Gribble, Barrett et al. 2017, p. 65. Zie over specifiek zelfidentificatie van slachtoffers van arbeidsuitbuiting 

Tielbaard, van Meeteren & Commandeur 2016.
22 Titchen, Loo, Berdan et al. 2017; Ross, Dimitrova, Howard et al. 2015; Chisolm-Straker, Richardson & Cassio 2012.
23 Chisolm-Straker, Richardson & Cassio 2012.
24 Chisolm-Straker, Richardson & Cassio 2012.
25 Ross, Dimitrova, Howard et al. 2015, p. 4. In de studie geeft 86,8% van de medische professionals aan niet te weten 

welke vragen te stellen voor de identificatie van een mogelijk slachtoffer van mensenhandel. 80% claimt niet genoeg 
training te hebben gehad om slachtoffers van mensenhandel bij te staan.



Zicht op mensenhandel in de medische sector
135

Tegelijkertijd geven medische professionals aan dat zij wel graag training26 rondom dit onderwerp zou-
den willen ontvangen. 74,6% van medische professionals van de NHS geeft aan graag meer training te 
willen ontvangen over mensenhandel.27 88% van de huisartsen in Antwerpen zou meer informatie wil-
len krijgen over het doorverwijzingsmechanisme, wat helpt bij het nemen van vervolgstappen nadat 
signalen van mensenhandel zijn geconstateerd.28

Onderzoek van Chisolm-Straker, Baldwin, Gaïgbe-Togbé et al. toont aan dat medische professionals wel 
degelijk een belangrijke rol kúnnen spelen bij het in veiligheid brengen van slachtoffers van mensen-
handel. Van de kleine groep slachtoffers die tijdens het bezoek aan een medische professional werd 
herkend, ontving 72% advies over hoe zij aan de situatie konden ontsnappen.29 Tegelijkertijd is van be-
lang dat medische professionals weten wanneer en op welke wijze zij een melding kunnen maken. Het 
niet op een veilige of correcte wijze doorzetten van signalen, kan namelijk schadelijk zijn voor slachtof-
fers of hun directe omgeving.30

4.2 Indicatoren van mensenhandel in de medische sector

Om slachtoffers van mensenhandel effectief te kunnen signaleren, is het van belang dat medische pro-
fessionals bekend zijn met de indicatoren van mensenhandel. Op basis van de internationale weten-
schappelijke literatuur kan een onderscheid worden gemaakt tussen drie verschillende categorieën van 
indicatoren die medische professionals kunnen herkennen, te weten fysieke indicatoren, psychische 
indicatoren en contextuele indicatoren.

Fysieke indicatoren
Fysieke indicatoren zijn signalen die direct samenhangen met de lichamelijke conditie van het mo-
gelijke slachtoffer. Veelvoorkomende fysieke indicatoren zijn verwondingen overeenkomend met 
fysieke mishandeling of marteling, hersenletsel, ondervoeding, (veelvuldig) drugsgebruik en mid-
delen gebonden stoornissen.31 Daarnaast zijn problemen gerelateerd aan de reproductieve gezond-
heid vaak zichtbaar bij slachtoffers van seksuele uitbuiting, zoals seksueel overdraagbare aandoe-
ningen32, abortussen33, (ongewenste) zwangerschap, seksueel trauma, gynaecologische infecties en 
bekkenpijn.34

26 Zie voor onderzoeken over trainingen van mensenhandel binnen de medische sector bijvoorbeeld: Thompson, 
Mahay & Stuckler 2017; Viergever, West, Borland et al. 2015; Titchen, Loo,Berdan et al. 2017; Beck, Lineer, Melzer-
Lange et al. 2015; Grace, Lippert, Collins et al. 2014; Wong, Hong, Leung et al. 2011.

27 Ross, Dimitrova, Howard et al. 2015, p. 5.
28 Payoke 2014, p. 15.
29 Chisolm-Straker, Baldwin, Gaïgbe-Togbé et al. 2016, p. 1228.
30 Viergever, West, Borland et al. 2015.
31 Goldberg, Moore & Houck 2017; Oram, Abas, Bick et al. 2016; Lederer & Wetsel 2014; Hossain, Zimmerman, Abas et 

al. 2010.
32 Zimmerman, Yun, Shvab 2003; Muftic & Finn 2013.
33 In het onderzoek van Lederer & Wetzel uit 2015 gaf 55% van de 67 respondenten aan minimaal één abortus te hebben 

gehad tijdens de periode van uitbuiting, en 30% gaf aan gedurende deze periode meerdere abortussen te hebben 
ondergaan.

34 Cdebaca & Sigmon 2014, p. 263.



mensenhandel Tiende rapportage van de Nationaal Rapporteur
136

Psychische indicatoren
Psychische indicatoren zijn signalen die samenhangen met de mentale gesteldheid van het slachtoffer. 
Slachtofferschap gaat vaak gepaard met psychische problematiek. Psychische stoornissen die op slacht-
offerschap kunnen wijzen zijn, onder meer, post-traumatische stress stoornis (PTSS), depressie, angst-
stoornissen en suïcidaliteit.35 Medische professionals kunnen ook letten op psychologische symptomen 
die veel voorkomen bij slachtoffers van mensenhandel, zoals onder andere een verhoogd gevoel van 
stress, schaamte en emotionele verdoving.36 Mentale aandoeningen kunnen tevens tegelijkertijd voor-
komen.

Contextuele indicatoren
De derde categorie van indicatoren heeft betrekking op de contextuele omstandigheden waarin een 
klinische ontmoeting plaatsvindt. Voorbeelden van contextuele indicatoren die kunnen wijzen op 
slachtofferschap zijn een verhaal dat constant verandert, een inconsistente medische geschiedenis, het 
niet beheersen van de (Nederlandse) taal, het niet in het bezit zijn van identiteitspapieren of het gebruik 
maken van een valse identiteit. Ook de aanwezigheid van een ander persoon waarbij het lijkt alsof deze 
persoon controle heeft over of druk uitoefent op de patiënt, zoals het spreken voor de patiënt of con-
trole hebben over zijn of haar documenten kan wijzen op mensenhandel.37 Dit geldt tevens voor het 
regelmatig wisselen van huisarts.

Bovenstaande indicatoren verschillen per slachtoffer en zijn gerelateerd aan leeftijd, geslacht en de 
vorm van uitbuiting. Daarnaast kunnen fysieke, psychische en contextuele indicatoren met elkaar over-
lappen en elkaar versterken. Tegelijkertijd betekent het niet dat wanneer één of meer signalen aanwezig 
zijn de patiënt per definitie slachtoffer van mensenhandel is. Veel van de fysieke en psychische indica-
toren zijn immers algemeen van aard en kunnen bij veel mensen voorkomen. Wel vraagt het constate-
ren van deze signalen om verdere alertheid bij de medische professional.

Er zijn verschillende internationale38 en Nederlandse39 handreikingen ontwikkeld die (medische) pro-
fessionals kunnen hanteren wanneer zij vermoeden dat ze te maken hebben met een slachtoffer van 
mensenhandel. De handreikingen bevatten informatie die medische professionals kunnen helpen bij 
het identificeren van een mogelijk slachtoffer en deze door te verwijzen naar de juiste instantie.

Handreiking signaleren mensenhandel in de gezondheidszorg
In 2014 werd door Soa Aids Nederland een handreiking opgesteld met het doel de signalering van 
mensenhandel in de gezondheidszorg te vergroten.40 De handreiking is gericht op het bieden van 
ondersteuning aan medische professionals wanneer zij bij een patiënt signalen van mensenhan-
del constateren. Het verschaft informatie over het maken van een zorgvuldige afweging omtrent 

35 Oram, Khondoker, Abas et al. 2015.
36 Lederer & Wetsel 2014; IOM 2009, p. 138.
37 Payoke 2014; Westwood, Howard, Stanley et al. 2016; Soa Aids Nederland 2014; IOM 2009; Zimmerman, Yun & Shvab 

2003.
38 Vera Institute for Justice 2014; Payoke 2014.
39 Zie bijvoorbeeld Ministerie van VenJ 2015; Nederlands Jeugdinstituut 2015; Veilig Thuis & Moviera 2016; Steunpunt 

Huiselijk Geweld, Signaleringsprotocol Loverboys, http://www.moviera.nl/wp-content/uploads/2014/02/20140224-sig-
naleringsprotocol-loverboysdefinitief.pdf (laatst geraadpleegd 14 september 2017). 

40 Soa Aids Nederland 2014.

http://www.moviera.nl/wp-content/uploads/2014/02/20140224-signaleringsprotocol-loverboysdefinitief.pdf
http://www.moviera.nl/wp-content/uploads/2014/02/20140224-signaleringsprotocol-loverboysdefinitief.pdf


Zicht op mensenhandel in de medische sector
137

het doorbreken van het beroepsgeheim en de vervolgstappen die de medische professional kan 
zetten zodat hulp en bescherming geboden kan worden aan de patiënt. Het doel van de handrei-
king is het verkleinen van de ‘handelingsverlegenheid’ van medische professionals. Na het uit-
brengen van de handreiking, heeft Soa Aids Nederland ook een e-learning module uitgebracht die 
inmiddels door 185 deelnemers is afgerond. Tevens heeft de organisatie ongeveer 300 artsen en 
verpleegkundigen getraind in het gebruik van de handreiking.41

In tegenstelling tot de meldcode ‘Huiselijk Geweld en Kindermishandeling’ zijn medische profes-
sionals niet verplicht de handreiking mensenhandel te hanteren. Zorginstellingen kunnen zelf 
kiezen of ze een beleid over het signaleren en melden van signalen van mensenhandel ontwik-
kelen binnen de organisatie en of ze dit beleid baseren op een van de bestaande handreikingen.

Onderzoek van Ambagtsheer, Van Balen, Duijst-Heesters et al. naar de rol van transplantatieprofessio-
nals inzake het voorkomen van (gedwongen) orgaanhandel toont het belang aan van zo een handrei-
king.42 Hoewel orgaanhandel en mensenhandel niet aan elkaar gelijk kunnen worden gesteld, bestaat 
in het geval van commerciële orgaanhandel wel een risico op mensenhandel. Uit de studie blijkt dat 
ruim 64% procent van de ondervraagde medische professionals aangeeft niets te kunnen doen aan het 
voorkomen van (gedwongen) orgaanhandel, zelfs wanneer concrete signalen zich voordoen. Als reden 
wordt aangegeven dat dit niet kan vanwege het medisch beroepsgeheim waaraan zij gebonden zijn. 
Het onderzoek geeft aanleiding tot het implementeren van een handreiking voor medische professio-
nals die signalen van (gedwongen) orgaanhandel constateren. Een handreiking biedt namelijk hand-
vatten aan medische professionals in de te nemen stappen na het constateren van vermoedens van 
(gedwongen) orgaanhandel, waaronder ook mensenhandel met het oogmerk van gedwongen orgaan-
verwijdering.

Recent onderzoek in de Verenigde Staten toont bovendien aan dat screeninginstrumenten een veelbe-
lovend middel kunnen zijn om mogelijke slachtoffers van mensenhandel te identificeren.43 In de studie 
werden 143 patiënten op de spoedeisende hulp veertien vragen gesteld waarop zij met ja of nee konden 
antwoorden. Op basis van de antwoorden werd besloten een patiënt al dan niet te verwijzen naar een 
maatschappelijk werker. Van de 39 patiënten die op basis van het screeningsinstrument werden door-
verwezen, bleken tien patiënten ook daadwerkelijk slachtoffer van mensenhandel te zijn.

4.3 Juridisch kader

Wanneer gekeken wordt naar de rol van medische professionals bij de aanpak van mensenhandel moet 
zowel het internationale als het nationale juridische kader worden geraadpleegd. Het internationale 
kader richt zich op de plichten die de Nederlandse staat heeft met betrekking tot het opleiden van be-
roepsgroepen die mogelijk in contact komen met slachtoffers van mensenhandel. Het nationale kader 
richt zich op de rechten en plichten waaraan een medische professional gebonden is bij het uitvoeren 
van zijn werkzaamheden.

41 Schriftelijke informatie Soa Aids Nederland op 12 september 2017.
42 Ambagtsheer, Van Balen, Duijst-Heesters et al. 2015. 
43 Mumma, Scofield, Mendoza et al. 2017. 



mensenhandel Tiende rapportage van de Nationaal Rapporteur
138

4.3.1 Rol van overheden
Er zijn diverse internationale verdragen en richtlijnen met betrekking tot de bestrijding van mensenhan-
del waar Nederland aan gebonden is. In deze internationale rechtsdocumenten wordt een ondergrens 
aangegeven waaraan Nederland dient te voldoen. In een aantal van deze verdragen wordt ook ingegaan 
op de wijze waarop Nederland de rol van de medische professional bij de aanpak van mensenhandel 
vorm zou moeten geven.

In artikel 5 lid 2 van het Verdrag van de Raad van Europa (RvE) ter bestrijding van mensenhandel staat dat 
iedere Partij doeltreffende beleidslijnen en programma’s moet ontwikkelen en/of ondersteunen ‘teneinde 
mensenhandel te voorkomen door middel van: onderzoeken, voorlichtings-, bewustmakings- en educatie-
campagnes, sociale en economische initiatieven en opleidingsprogramma’s, in het bijzonder ten behoeve 
van personen die kwetsbaar zijn voor mensenhandel en van personen die beroepshalve bij mensenhandel 
zijn betrokken.’44 In het artikel wordt niet nader gespecificeerd welke personen beroepshalve bij mensen-
handel betrokken zijn, maar op basis van de voornoemde onderzoeken kan worden beargumenteerd dat 
de medische beroepsgroep wel degelijk een rol speelt of kan spelen in de aanpak van mensenhandel.

In de EU-richtlijn Mensenhandel wordt explicieter verwezen naar professionals werkzaam in de gezond-
heidszorg. Zo vermeldt de preambule dat ‘functionarissen die mogelijk in contact komen met een 
slachtoffer of een potentieel slachtoffer van mensenhandel, een passende opleiding [moeten] krijgen 
om dergelijke slachtoffer te herkennen en met hen om te gaan. Deze opleidingsverplichting moet wor-
den aangemoedigd voor leden van de onderstaande categorieën die met slachtoffers in contact kunnen 
komen: [..] sociale, kinder- en gezondheidsmedewerkers […], maar ook voor, […] andere groepen over-
heidspersoneel die bij de uitoefening van hun taak in contact kunnen komen met slachtoffers van 
mensenhandel.’45 De EU-richtlijn spreekt van een opleidingsverplichting voor groepen overheidsperso-
neel die bij de uitoefening van hun taak mogelijk in contact komt met slachtoffers van mensenhandel. 
Dit betekent dat deze opleidingsverplichting ook geldt ten aanzien van medische professionals in dienst 
van de overheid die mogelijk in contact komen met slachtoffers van mensenhandel.46

Specifiek ten aanzien van minderjarigen is de EU-richtlijn ter bestrijding van seksueel misbruik en sek-
suele uitbuiting van kinderen en kinderpornografie relevant.47 Deze schrijft voor dat lidstaten verplicht 
zijn zorg te dragen voor het feit dat professionele dienstverleners die mogelijk in contact komen met 
kinderen die slachtoffer zijn van seksuele uitbuiting adequaat worden opgeleid om dergelijke slachtof-
fers te herkennen en met hen om te gaan. Een dergelijke opleiding moet worden aangemoedigd voor 
gezondheidswerkers die in het kader van hun werk mogelijk met deze groep in aanraking komen.

In de bovenstaande internationale instrumenten kan heel duidelijk een aansporing worden gelezen de 
medische sector te trainen in het herkennen en doorzetten van signalen van mensenhandel. Ook komt 
daarin naar voren dat de groep die in aanraking komt met mensenhandel – en derhalve baat heeft bij 
een opleiding – groter is dan alleen actoren in de strafrechts- en vreemdelingenketen.

44 Artikel 5(2) Verdrag van de Raad van Europa ter bestrijding van mensenhandel.
45 Richtlijn 2011/36/EU (25).
46 Denk bijvoorbeeld aan medische professionals in dienst van de gemeentelijke gezondheidsdienst.
47 Richtlijn 2011/93/EU. Zie bijvoorbeeld ook het Verdrag van de Raad inzake de bescherming van kinderen tegen sek-

suele uitbuiting en seksueel misbruik, Lanzarote, 25-10-2007.



Zicht op mensenhandel in de medische sector
139

4.3.2 Wettelijk kader in Nederland
In Nederland bestaan voor medische professionals geen juridische verplichtingen expliciet gericht op 
het signaleren of melden van mensenhandel. Alle professionals werkzaam in de medische sector heb-
ben te maken met het beroepsgeheim. Dat stelt grenzen aan het delen van informatie over patiënten. 
Het beroepsgeheim beschermt de gegevens van de patiënt en bestaat uit zowel de zwijgplicht als het 
verschoningsrecht. De zwijgplicht verbiedt de medische professional zonder toestemming persoonlijke 
informatie over de cliënt aan derden te verstrekken. Het verschoningsrecht is het recht te weigeren als 
getuige vragen van politie of justitie over een patiënt te beantwoorden.

Naast het beroepsgeheim heeft een medische professional ook te maken met een zorgplicht.48 De zorg-
plicht verlangt van de medische professional dat hij bij zijn werkzaamheden ‘de zorg van een goed hulp-
verlener’ in acht neemt. De zorgplicht houdt in dat de arts een patiënt die aan zijn zorg is toevertrouwd, 
behoedt voor schade. Het opzettelijk verzaken van deze zorgplicht is strafbaar gesteld.49

Het kan voorkomen dat de zorgplicht en de zwijgplicht met elkaar conflicteren. Men spreekt dan van 
een ‘conflict van plichten’. Dit doet zich voor wanneer ‘een zwaarwegend belang van de cliënt of een 
ander dan de cliënt doorbreking van de geheimhouding rechtvaardigt, omdat het bewaren van het ge-
heim voor de cliënt of een ander ernstig gevaar of nadeel oplevert’.50 Het beroepsgeheim is derhalve niet 
absoluut en op de regel dat geen informatie aan derden mag worden vertrekt, bestaan een aantal uit-
zonderingen die kunnen leiden tot een spreekrecht van de medische professional.

In de richtlijn van de Koninklijke Nederlandse Maatschappij tot bevordering der Geneeskunst (KNMG) 
worden vijf voorwaarden genoemd waaraan in beginsel moet worden voldaan vooraleer het beroeps-
geheim op grond van het ‘conflict van plichten’ kan worden doorbroken: (1) alles is in het werk gesteld 
om eerst toestemming van de patiënt te verkrijgen; (2) de arts verkeert in gewetensnood door het hand-
haven van zijn zwijgplicht; (3) er is geen andere weg om het probleem op te lossen dan het doorbreken 
van de zwijgplicht; (4) als de arts de zwijgplicht niet doorbreekt, levert dat voor een ander ernstige 
schade op; (5) het is vrijwel zeker dat die schade kan worden voorkomen of beperkt door de zwijgplicht 
te doorbreken.51

Gebruik meldcode en tuchtrecht
Professionals in de gezondheidszorg zijn sinds 1 juli 2013 bij wet verplicht een meldcode tot hun 
beschikking te hebben waarmee zij in actie kunnen komen tegen kindermishandeling en huiselijk 
geweld. Indien signalen van kindermishandeling of huiselijk geweld worden geconstateerd zijn 

48 Rijksoverheid, ‘Meldcode Huiselijk geweld en kindermishandeling’, https://www.rijksoverheid.nl/onderwerpen/
huiselijk-geweld/meldcode (geraadpleegd 2 augustus 2017).

49 Art. 255 Sr stelt strafbaar ‘hij die opzettelijk iemand tot wiens onderhoud, verpleging of verzorging hij krachtens wet 
of overeenkomst verplicht is, in een hulpeloze toestand brengt of laat, wordt gestraft met gevangenisstraf van ten 
hoogste twee jaren of geldboete van de vierde categorie’.

50 Soa Aids Nederland 2014.
51 KNMG 2016, p. 130.

https://www.rijksoverheid.nl/onderwerpen/huiselijk-geweld/meldcode
https://www.rijksoverheid.nl/onderwerpen/huiselijk-geweld/meldcode


mensenhandel Tiende rapportage van de Nationaal Rapporteur
140

zij verplicht de meldcode te hanteren. De meldcode beschrijft stapsgewijs52 hoe een arts het 
beste kan handelen en welke plicht voorrang krijgt.53

Uit een quickscan van het Ministerie van Volksgezondheid, Welzijn en Sport (VWS) blijkt dat het 
merendeel van de artsen die aangesloten is bij het KNMG de meldcode zeer behulpzaam vindt.54 
Eerder onderzoek laat zien dat professionals die met een meldcode werken gemiddeld drie keer 
vaker actie ondernemen bij signalen van kindermishandeling dan professionals die hier niet mee 
werken.55 Indien artsen naar aanleiding van een concreet vermoeden besluiten om het beroeps-
geheim te doorbreken, kan een klacht worden ingediend door een belanghebbende bij het Tucht-
college voor de Gezondheidszorg. Onderzoek uit 2015 naar tuchtrechtelijke uitspraken inzake 
kindermishandeling wijst uit dat in de periode 2001-2013 slechts één klacht tegen een kinderarts 
gegrond is verklaard, terwijl de arts de stappen van de meldcode aantoonbaar had gevolgd.56 De 
bevindingen onderschrijven de uitkomsten van een soortgelijk onderzoek uit 200957 waaruit 
bleek dat artsen die aan kunnen tonen dat zij volgens de meldcode hebben gehandeld niet hoe-
ven vrezen voor de tuchtrechter.58 Zorgvuldige verslaglegging is daarbij van groot belang.

Mensenhandel als misdaad is een vorm van criminaliteit die direct gevaar voor het slachtoffer – en soms 
ook de omgeving – met zich kan brengen. Het ligt derhalve voor de hand dat het in sommige gevallen 
gerechtvaardigd kan zijn het beroepsgeheim te doorbreken, ook wanneer de patiënt hiervoor geen toe-
stemming geeft. De handreiking van Soa Aids Nederland kan worden geraadpleegd voor verdere infor-
matie betreffende de stappen die een medische professional in deze situatie kan nemen.

4.4 Mensenhandel en de medische sector in Nederland

In Nederland bestaat nog vrijwel geen onderzoek naar de mate van signaleren in de medische sector. 
Stoffels heeft in 2013 onderzoek uitgevoerd onder elf medisch specialisten en hun mogelijke rol bij het 
signaleren van seksuele uitbuiting.59 In dit verkennende onderzoek werd geconcludeerd dat de kennis 
over signalen van seksuele uitbuiting ontbreekt bij deze groep en dat onder artsen ‘handelingsverlegen-
heid’ bestaat om op vermoedens van mensenhandel te acteren. Een studie van Ambagtsheer, Van Balen, 
Duijst-Heesters et al. naar het signaleren van (gedwongen) orgaanverwijdering door medische profes-
sionals in de transplantatiesector toont aan dat 100 (42%) van de 241 deelnemende professionals wel-
eens een patiënt hebben behandeld die naar het buitenland was afgereisd voor een niertransplantatie. 

52 KNMG, ‘Stappenplan kindermishandeling’, https://www.knmg.nl/web/file?uuid=ba9bc3c4-4dc3-46d9-8643-296885 
2cec31&owner=5c945405-d6ca-4deb-aa16-7af2088aa173&contentid=960 (laatst geraadpleegd 2 augustus 2017).

53 KNMG, ‘Kindermishandeling en huiselijk geweld’, https://www.knmg.nl/advies-richtlijnen/dossiers/kindermishan-
deling-en-huiselijk-geweld-5.htm (laatst geraadpleegd 2 augustus 2017).

54 Ministerie van Volksgezondheid, Welzijn en Sport 2015, p. 2-12.
55 Doeven 2008, p. 3.
56 Berkers, Biesaart & Leeuwenburg-Pronk 2015, p. 6-7. Overigens werd deze gegrondverklaring als een uitglijder be-

stempeld door het tijdschrift Medisch Contact.
57 Hendriks, de Roode & Sombroek-van Doorn 2009. 
58 Hendriks, de Roode & Sombroek-van Doorn 2009.
59 Stoffels 2013. De respondenten in dit onderzoek bestonden uit acht huisartsen, één GGD-arts, één gynaecoloog en 

één abortusarts.

https://www.knmg.nl/web/file?uuid=ba9bc3c4-4dc3-46d9-8643-2968852cec31&owner=5c945405-d6ca-4deb-aa16-7af2088aa173&contentid=960
https://www.knmg.nl/web/file?uuid=ba9bc3c4-4dc3-46d9-8643-2968852cec31&owner=5c945405-d6ca-4deb-aa16-7af2088aa173&contentid=960
https://www.knmg.nl/advies-richtlijnen/dossiers/kindermishandeling-en-huiselijk-geweld-5.htm
https://www.knmg.nl/advies-richtlijnen/dossiers/kindermishandeling-en-huiselijk-geweld-5.htm


Zicht op mensenhandel in de medische sector
141

31 hiervan waren bovendien overtuigd dat deze nieren in het buitenland waren gekocht.60 Ambagtsheer, 
Van Balen, Duijst-Heesters et al. stellen dan ook dat medische professionals werkzaam binnen de trans-
plantatiesector een belangrijke rol kunnen spelen in het voorkomen van orgaanhandel door middel van 
het delen van informatie over orgaanhandelnetwerken.61 Ook De Jong concentreert zich in haar proef-
schrift op mensenhandel met het oogmerk van orgaanverwijdering, maar richt zich niet primair op de 
rol die de medische sector in deze handel speelt.62 Tot slot heeft ook Viergever zich in zijn proefschrift 
gericht op de relatie tussen medische zorg en slachtoffers van mensenhandel in Nederland, maar hij 
concentreert zich in zijn studie voornamelijk op de post-mensenhandelsituatie.63 Wel pleit hij voor een 
overkoepelende meldcode voor medische professionals, waarin diverse specifieke vormen van gewelds-
misdrijven zijn opgenomen, waaronder mensenhandel.64 De conclusies uit de internationale weten-
schappelijke literatuur gekoppeld aan het geringe inzicht in de Nederlandse situatie, maakt een onder-
zoek naar de rol van de medische professionals in Nederland bij de aanpak van mensenhandel van 
belang.

4.4.1 Methodologie
Voor dit onderzoek is een vragenlijst (zie Bijlage 3) uitgezet onder zeven verschillende groepen medische 
professionals via het online platform SurveyMonkey. In deze vragenlijst moesten de participanten vra-
gen beantwoorden over hun kennis en opleiding op het gebied van mensenhandel, en de ervaring die 
zij met mensenhandel hebben opgedaan tijdens het uitvoeren van hun werkzaamheden als medische 
professional. In totaal zijn zeven verschillende groepen medische professionals benaderd, waarvan uit 
de literatuur, jurisprudentie of het werkveld naar voren is gekomen dat zij (mogelijk) in contact komen 
met slachtoffers van mensenhandel.

De eerste groep betreft huisartsen. Verschillende studies hebben aangetoond dat de eerstelijns hulpver-
lening een veel voorkomende vorm van klinische hulp is die door slachtoffers van mensenhandel wordt 
bezocht.65 Tevens dient de huisarts in Nederland als poortwachter; indien het nodig is om een specialist 
te zien moet de patiënt worden doorverwezen door de huisarts. Om zoveel mogelijk huisartsen te berei-
ken, is contact gelegd met de Landelijke Huisartsen Vereniging (LHV). De vragenlijst is middels de 
nieuwsbrief onder alle huisartsen aangesloten bij de LHV uitgezet. Daarnaast is ook contact gezocht met 
het Gezondheidscentrum Asielzoekers (GC A). Huisartsen die – onder meer – in asielzoekerscentra wer-
ken zijn bij deze instantie aangesloten. Ook zij hebben de vragenlijst per email onder de bij hun aange-
sloten huisartsen uitgezet.

De tweede groep betreft spoedeisende hulp artsen (SEH artsen). Slachtofferschap van mensenhandel 
kan gepaard gaan met fysieke mishandeling. Hierdoor komt het voor dat slachtoffers acuut medische 
hulp nodig hebben. Uit internationaal onderzoek blijkt ook dat slachtoffers van mensenhandel het 

60 Ambagtsheer, Van Balen, Duijst-Heesters et al. 2015.
61 Zie ook het volledige proefschrift van Ambagtsheer naar mensenhandel met het oogmerk van orgaanverwijdering 

Ambagtsheer 2017. 
62 De Jong 2017.
63 Viergever 2016.
64 Viergever 2016, zie hierover specifiek hoofdstuk 7.
65 Soa Aids Nederland 2014, p. 12; Lederer & Wetzel 2014, p. 8; Chisolm-Straker, Baldwin, Gaïgbe-Togbé et al. 2016, p. 

1227.



mensenhandel Tiende rapportage van de Nationaal Rapporteur
142

vaakst in aanraking komen met de spoedeisende hulp.66 Om zoveel mogelijk SEH artsen te bereiken, is 
contact opgenomen met de Nederlandse Vereniging voor Spoedeisende Hulp Artsen (NVSHA). De vra-
genlijst is middels een email onder alle SEH artsen aangesloten bij de NVSHA uitgezet.

De derde groep betreft artsen werkzaam binnen een abortuskliniek. Zowel vrijwillige als gedwongen 
abortussen komen voor onder slachtoffers van mensenhandel, waardoor de kans aanwezig is dat deze 
medische beroepsgroep in aanraking komt met deze doelgroep.67 Om zoveel mogelijk abortusartsen te 
bereiken, is contact opgenomen met het Nederlands Genootschap voor Abortusartsen (NGvA). De vra-
genlijst is middels een email uitgezet onder alle abortusartsen aangesloten bij de NGvA.

De vierde groep medische professionals bestaat uit GGZ-consulenten die werkzaam zijn binnen een 
asielzoekerscentrum (AZC). Slachtoffers van mensenhandel binnen de migratiestromen worden niet 
altijd direct als zodanig herkend. Op dat moment worden zij opgevangen in een asielzoekerscentrum. 
Indien sprake is van psychische problematiek bij asielzoekers, kunnen zij terecht bij een GGZ-consu-
lent.68 Om GGZ-consulenten die werkzaam zijn binnen een asielzoekerscentrum te bereiken, is contact 
opgenomen met GC A. De vragenlijst is middels een email onder alle GGZ-consulenten aangesloten bij 
GC A uitgezet.

Tot slot is de vragenlijst uitgezet onder drie artsengroepen werkzaam bij de Gemeentelijke Gezondheids-
dienst (GGD), te weten 1) jeugdartsen, 2) forensisch artsen en 3) infectieziekte-artsen. Kinderen kunnen 
worden beschouwd als inherent kwetsbaar voor mensenhandel, gegeven de afhankelijkheidsrelatie 
waarin zij zich bevinden ten opzichte van volwassenen.69 Jeugdartsen richten zich derhalve primair op 
een groep die een verhoogde kwetsbaarheid voor mensenhandel kent.70 Forensische artsen ondersteu-
nen politie en justitie bij vragen op medisch gebied. Daarnaast zijn zij betrokken bij onder meer letsel-
beschrijvingen en onderzoek bij zedendelicten. Hierdoor bestaat de kans dat zij ook in contact komen 
met slachtoffers van (seksuele) uitbuiting. Infectieziekte-artsen, tot slot, kunnen, onder meer, onder-
zoek doen naar de reproductieve gezondheid van patiënten. Verschillende studies hebben aangetoond 
dat slachtoffers van mensenhandel vaak geen gebruik kunnen of mogen maken van voorbehoedsmid-
delen en een hoog risico lopen om geïnfecteerd te raken met een soa zoals HIV.71 Het is overigens niet 
zo dat elke infectieziekte-arts patiënten ziet in het kader van reproductieve gezondheid. Om zoveel mo-
gelijk jeugd,- forensische- en infectieziekte-artsen te bereiken, is contact opgenomen met de Gemeen-
telijke Gezondheidsdienst – Geneeskundige Hulpverleningsorganisatie in de Regio (GGD-GHOR). De 
vragenlijst is vervolgens via het verenigingssecretariaat GGD-GHOR Nederland onder alle GGD’en in 
Nederland verspreid met het verzoek deze uit te zetten onder deze drie verschillende artsengroepen.

66 Zie bijvoorbeeld Goldberg, Moore & Houck 2017; Oram, Zimmerman, Adams et al. 2011; Lederer & Wetzel 2014; 
Chisolm-Straker, Baldwin, Gaïgbe-Togbé et al. 2016; Ravi, Pfeife, Rosner et al. 2017; Grace, Lippert, Collins et al. 2014.

67 Lederer & Wetzel 2014; Titchen, Loo, Berdan et al. 2017, p. 5. Zie bijvoorbeeld ook Rb. Overijssel 13 juli 2016, 
ECLI:NL:RBOVE:2016:2973; Rb. Den Haag 6 maart 2014, ECLI:RBDHA:2014:3048; Rb. Amsterdam 20 februari 2014, 
ECLI:NL:RBAMS:2014:758.

68 Zie over het identificeren van mensenhandel bij patiënten in een psychiatrische instelling Nguyen, Lamkin, Covendale 
et al. 2017.

69 Europese Commissie 2015. 
70 Titchen, Loo, Berdan et al. 2017, p. 5.
71 Zie bijvoorbeeld Zimmerman, Yun & Shvab 2003; Oram, Abas, Bick et al. 2016; CdeBaca & Sigmon 2014; Ravi, Pfeifer, 

Rosner et al. 2017.



Zicht op mensenhandel in de medische sector
143

4.4.1.1 Achtergrond informatie per groep
In totaal hebben voor dit onderzoek 333 unieke medische professionals een online vragenlijst ingevuld.72 
Zij zijn gemiddeld 12 jaar werkzaam (SD=10).73 Het minimaal aantal werkjaren is nul jaar (net beginnend) 
en het maximaal aantal werkjaren is 37 jaar. Gemiddeld zien zij 45 patiënten74 per week (SD=39).75

De 333 unieke medische professionals zijn afkomstig uit zeven verschillende beroepsgroepen van me-
dische professionals. Niet elke medische professional heeft de vragenlijst compleet ingevuld, waardoor 
de omvang van de populatie in dit onderzoek kan verschillen per besproken onderdeel.

Abortusartsen
In totaal hebben achttien van de veertig abortusartsen de vragenlijst ingevuld, wat neerkomt op een res-
ponspercentage van 45%. Zij zijn gemiddeld 10 jaar werkzaam (SD=7).76 Het minimaal aantal werkjaren is 
één jaar en het maximaal aantal werkjaren is 23 jaar. Gemiddeld zien zij 38 patiënten77 per week (SD=14).78

Spoedeisende hulp artsen (SEH artsen)
In totaal hebben 52 van de vijfhonderd SEH artsen de vragenlijst ingevuld, wat neerkomt op een respons-
percentage van 10,4%. Zij zijn gemiddeld 10 jaar werkzaam (SD=6).79 Het minimaal aantal werkjaren is 
één jaar en het maximaal aantal werkjaren is 25 jaar. Gemiddeld zien zij 58 patiënten per week (SD=36).80

Huisartsen
In totaal hebben 51 huisartsen de vragenlijst ingevuld. Negentien hiervan zijn geworven via de nieuws-
brief van de LHV, welke verstuurd wordt aan alle leden van de LHV. Dit zijn bijna 12.000 huisartsen81, wat 
betekent dat sprake is van een zeer laag responspercentage en de resultaten dan ook op generlei wijze 
als representatief kunnen worden beschouwd. 32 van de 230 huisartsen die de vragenlijst via GC A heb-
ben ontvangen, hebben deze ook ingevuld, wat neerkomt op een responspercentage van 13,3%. De 51 
huisartsen zijn gemiddeld 12 jaar werkzaam als huisarts (SD=9).82 Het minimaal aantal werkjaren is één 
jaar en het maximaal werkjaren is 35 jaar. Gemiddeld zien zij 99 patiënten per week (SD=44).83

GGZ-consulenten GC A
In totaal hebben zeventien van de 41 GGZ-consulenten de vragenlijst ingevuld, wat neerkomt op een res-
ponspercentage van 41,5%. Zij zijn gemiddeld 5 jaar werkzaam (SD=5).84 Het minimaal aantal werkjaren is 
twee jaar en het maximaal aantal werkjaren is 24 jaar. Gemiddeld zien zij 22 patiënten per week (SD=6).85

72 Niet alle 333 respondenten hebben elke vraag van de vragenlijst beantwoord. Indien dit het geval is, zal dit vermeld worden.
73 De mediaan is 10 jaar.
74 De mediaan is 30 patiënten.
75 Tien medische professionals hebben deze vraag niet beantwoord (N=323). 
76 De mediaan is 10 jaar.
77 De mediaan is 33 patiënten.
78 Dit is gebaseerd op zestien van de achttien abortusartsen. Twee abortusartsen hebben deze vraag niet ingevuld. 
79 De mediaan is 9 jaar.
80 De mediaan is 50 patiënten.
81 Zie https://www.lhv.nl/vereniging.
82 De mediaan is 10 jaar.
83 De mediaan is 90 patiënten.
84 De mediaan is 4 jaar.
85 De mediaan is 21 patiënten.

https://www.lhv.nl/vereniging


mensenhandel Tiende rapportage van de Nationaal Rapporteur
144

GGD-artsen
Voor dit onderzoek zijn drie verschillende groepen GGD-artsen bevraagd, te weten 1) forensische artsen 
2) infectieziekte-artsen en 3) jeugdartsen. In totaal hebben 214 unieke GGD-artsen de vragenlijst inge-
vuld. Tien van de ondervraagden respondenten gaven echter aan dat zij geen patiënten zagen en zijn 
derhalve niet meegenomen in dit onderzoek. Daarnaast zijn nog negen respondenten buiten dit onder-
zoek gelaten, aangezien zij niet werkzaam waren als forensisch arts, infectieziekte-arts of jeugdarts. In 
totaal zijn 195 unieke vragenlijsten ingevuld die geschikt waren voor de analyse. Gezien de vragenlijst 
via het verenigingssecretariaat van de GGD is verspreid onder de diverse GGD-vestigingen in Nederland 
met de vraag deze per vestiging verder te verspreiden, kan weinig worden gezegd over het responsper-
centage.86

Artsen werkzaam voor de GGD kunnen meerdere, en overlappende, functies hebben. In totaal was dit 
bij zestien respondenten het geval: acht respondenten zijn zowel werkzaam als jeugdarts als forensisch 
arts. Zeven respondenten zijn zowel forensisch arts als infectieziekte-arts. Eén respondent is zowel 
jeugdarts als infectieziekte-arts. Geen van de respondenten oefende alle drie de functies gelijktijdig uit. 
In dit onderzoek worden de drie groepen soms ook apart van elkaar besproken. In dat geval komen de 
zestien GGD-artsen met een dubbele functie in meerdere groepen als ‘unieke’ respondent terug en tel-
len zij dus dubbel. Indien dit het geval is, zal dit worden aangegeven.

Forensische artsen
In totaal hebben 36 forensische artsen de vragenlijst ingevuld. Acht hiervan zijn daarnaast ook werk-
zaam als jeugdarts en zeven zijn nog actief als infectieziekte-arts. De forensisch artsen zijn gemiddeld 16 
jaar werkzaam (SD=9).87 Het minimaal aantal werkjaren is één jaar en het maximaal aantal werkjaren is 
31 jaar. Gemiddeld zien zij 20 patiënten per week (SD=29).88

Infectieziekte-artsen
In totaal hebben 22 infectieziekte-artsen de vragenlijst ingevuld. Zeven hiervan zijn ook actief als foren-
sisch arts. Eén is daarnaast werkzaam als jeugdarts. De infectieziekte-artsen zijn gemiddeld 11 jaar werk-
zaam (SD=10).89 Het minimaal aantal werkjaren is nul (net beginnend) en het maximaal aantal werkja-
ren is 31 jaar. Gemiddeld zien zij 22 patiënten90 per week (SD=47).91

Jeugdartsen
In totaal hebben 153 jeugdartsen de vragenlijst ingevuld. Acht hiervan zijn daarnaast ook werkzaam als 
forensisch arts en een is nog actief als infectieziekte-arts. De jeugdartsen zijn gemiddeld 13 jaar werk-

86 Zeventien GGD-instellingen hebben aangegeven onder hoeveel artsen de vragenlijst is uitgezet. Dit telt bij elkaar op 
tot 681 artsen. Hierin kunnen echter dubbelingen zitten. Daarnaast gaven nog drie GGD’en aan de vragenlijst te 
hebben verspreid, maar is niet vermeld onder hoeveel artsen dit is gedaan. Het is goed mogelijk dat de vragenlijst 
onder nog meer GGD’en is uitgezet. Tot slot heeft een link naar de vragenlijst ook online gestaan op de website van 
het Nederlands Centrum Jeugdgezondheid, www.ncj.nl/actueel/nieuws/artikel/?item=1211 (laatst geraadpleegd 19 
oktober 2017).

87 De mediaan is 17 jaar.
88 De mediaan is 11 patiënten.
89 De mediaan is 7 jaar.
90 Het minimum aantal patiënten is nul en het maximum 200. De mediaan is 5 patiënten.
91 Dit is gebaseerd op twintig van de 22 infectieziekte-artsen. Twee van hen hebben deze vraag niet ingevuld.

https://www.ncj.nl/actueel/nieuws/artikel/?item=1211


Zicht op mensenhandel in de medische sector
145

zaam (SD=10).92 Het minimaal aantal werkjaren is nul jaar (net beginnend) en het maximaal aantal 
werkjaren is 37 jaar. Gemiddeld zien zij 31 patiënten per week (SD=16).93 Drie respondenten hebben 
aangegeven dat zij voornamelijk gespecialiseerd zijn in jonge kinderen die een minder groot risico heb-
ben om slachtoffer van mensenhandel te worden.

Beperkingen van deze studie
Alvorens wordt ingegaan op de resultaten van deze studie, worden kort enkele beperkingen van dit 
onderzoek besproken. Allereerst is het van belang te benoemen dat in dit onderzoek geen gebruik is 
gemaakt van een aselecte steekproef. De vragenlijsten zijn onder alle leden van de diverse belangenor-
ganisaties verspreid, maar respondenten konden vervolgens zelf besluiten of zij de vragenlijst ook daad-
werkelijk wilden invullen. Hierdoor bestaat de kans dat medische professionals die reeds affiniteit of 
ervaring met het onderwerp mensenhandel hebben eerder geneigd waren de vragenlijst in te vullen, en 
derhalve oververtegenwoordigd zijn binnen deze steekproef. Dit geldt met name voor de groepen me-
dische professionals onder wie de responspercentages het laagst is. Het gevolg hiervan is dat de resulta-
ten uit dit onderzoek niet zomaar gegeneraliseerd kunnen worden naar medische professionals die niet 
aan dit onderzoek hebben deelgenomen. Een tweede beperking is de relatief kleine onderzoekspopula-
tie binnen dit onderzoek (N=333) in vergelijking met het totaal aantal medische professionals dat werk-
zaam is in één van deze zeven disciplines. Voorzichtigheid is dan ook gevraagd bij het trekken van (te) 
algemene conclusies op basis van dit onderzoek.

4.4.2 Resultaten
In het navolgende wordt ingegaan op de resultaten van de survey. Allereerst wordt gekeken naar de ken-
nis en opleiding rondom het onderwerp mensenhandel van de medische professionals. Vervolgens 
wordt ingegaan op het signaleren van vermoedelijke slachtoffers door de respondenten. Daarna wordt 
weergegeven op welke wijze medische professionals opvolging geven aan deze vermoedens. Afsluitend 
wordt ingegaan op de wijze waarop de locatie waar de respondenten werkzaam zijn, is ingericht op het 
omgaan met signalen van mensenhandel.

4.4.2.1 Opleiding en kennis rondom mensenhandel
In de survey is de medische professionals onder meer gevraagd naar hun opleiding en kennis op het 
gebied van mensenhandel. Tabel 4.1 en 4.2 geven de resultaten per medische groep weer.

Uit dit onderzoek blijkt dat slechts een klein deel van de ondervraagden artsen en GGZ-consulenten ooit 
een ‘opleiding, cursus en/of nascholing’ hebben gevolgd gericht op het herkennen van signalen van 
mensenhandel in de medische sector. Van alle respondenten die de vragenlijst hebben ingevuld, heeft 
22,2% ooit een training op dit thema gevolgd. Van de ondervraagde respondenten hebben abortusartsen 
(55,6%) en GGZ-consulenten (47,1%) het vaakst een training gevolgd. Dit percentage ligt aanzienlijk 
hoger dan in gelijksoortige internationale onderzoeken.94 Een mogelijke verklaring hiervoor is dat me-
dische professionals die een training hebben gevolgd eerder geneigd waren aan dit onderzoek deel te 
nemen en derhalve oververtegenwoordigd zijn.

92 De mediaan is 11 jaar.
93 De mediaan is 30 patiënten.
94 Bijvoorbeeld 7.8% in het onderzoek van Ross, Dimitrova, Howard et al. uit 2015 en 2.2% in het onderzoek van 

Chisolm-Straker, Richardson & Cassio uit 2012.



mensenhandel Tiende rapportage van de Nationaal Rapporteur
146

72,6% van de medische professionals (N=332) geeft aan nauwelijks tot niet bekend te zijn met signalen 
die kunnen wijzen op mensenhandel. Van de respondenten geven GGZ-consulenten (76,5%) en abortus-
artsen (66,7%) het vaakst aan dat zij zeer tot redelijk bekend zijn met signalen van mensenhandel. Ook 
bestaat een significant verband tussen het volgen van een training en de mate van bekendheid met 
signalen die kunnen wijzen op mensenhandel.95 Medische professionals die aangeven een training te 
hebben gevolgd geven significant vaker aan dat zij redelijk tot zeer bekend zijn met de signalen van 
mensenhandel dan artsen die nog nooit training hebben gevolgd.96 Dit correspondeert met conclusies 
uit internationale studies.97

Tabel 4.1 laat zien dat het merendeel van de respondenten geïnteresseerd is in het volgen van een (korte) 
training of cursus die zich richt op het herkennen van signalen van mensenhandel in de medische sec-
tor. Van alle ondervraagden (N=332) is 75,9% redelijk tot zeer geïnteresseerd in een training wanneer 
deze hen zou worden aangeboden. Slechts 6,3% van de ondervraagden staat hier onwelwillend tegen-
over. Dit is vergelijkbaar met de resultaten uit internationale studies.98

Tabel 4.1 Opleiding en kennis omtrent mensenhandel 99,100

Huisarts 
(N=51)

Abortus arts
(N=18)

SEH arts
(N=52)

GGD-arts
(N=195) 

GGZ-
consulent 
(N=17)

Totaal
(N=333)

Training gevolgd Ooit 19,6% 

(10)

55,6%

(10)

11,5% 

(6)

20,4% 

(40)

47,1%

(8)

22,2%

(74)

Nooit 80,4%

(41)

44,4%

(8)

88,5% 

(46)

79,1% 

(155)

52,9%

(9)

77,8% 

(259)

Bekend met 
signalen 
mensenhandel99

Zeer tot redelijk 

bekend

33,3%

(17)

66,7%

(12)

17,3% 

(9)

20,4% 

(40)

76,5%

(13)

27,4%

(91)

Nauwelijks tot niet 

bekend

66,7%

(34)

33,3%

(6)

82,7% 

(43)

78,6% 

(154)

23,5

(4)

72,6% 

(241)

Geïnteresseerd  
in (korte) 
training100

Zeer tot redelijk 

geïnteresseerd

72,5%

(37)

83,3%

(15)

75,0%

(39)

73,5% 

(144)

100%

(17)

75,9% 

(252)

Neutraal 13,7%

(7)

11,1%

(2)

13,5% 

(7)

21,9% 

(43)

0,0% 

(0)

17,8%

(59)

Nauwelijks tot niet 

geïnteresseerd

13,7%

(7)

5,6%

(1)

11,5% 

(6)

3,6%

(7)

0,0% 

(0)

6,3%

(21)

95 c2(1)=41,22; p<0,001; j=0,352.
96 56,8% versus 19%. Dit toont overigens aan dat trainingen mogelijk wel effectiever kunnen worden ingericht. 
97 Grace, Lipperts, Collins et al. 2014; Viergever, West, Borland et al. 2015.
98 In de studie van Ross, Dimitrova, Howard et al. uit 2015 betrof dit 74,6% van de respondenten en bij het onderzoek 

van Payoke uit 2014 lag dit zelfs op 88%. 
99 Eén medische professionals heeft deze vraag niet beantwoord. In totaal betreft dit dus 332 medische professionals.
100 Eén medische professionals heeft deze vraag niet beantwoord. In totaal betreft dit dus 332 medische professionals.



Zicht op mensenhandel in de medische sector
147

Tabel 4.2 GGD-artsen uitgesplitst101 102

Forensische arts
(N=36)

Infectieziekte-arts
(N=22)

Jeugdarts
(N=153/152)102

Training gevolgd Ooit 19,4% 

(7)

22,7% 

(5)

20,3% 

(31)

Nooit 80,6% 

(29)

77,3% 

(17)

79,7% 

(122) 

Bekend met signalen 
mensenhandel 

Zeer tot redelijk 

bekend
25,0% 

(9)

40,9% 

(9)

18,4% 

(28)

Nauwelijks tot niet 

bekend
75,0% 

(27)

59,1% 

(13)

81,6% 

(124)

Geïnteresseerd in 
(korte) training

Zeer tot redelijk 

geïnteresseerd
75,0% 

(27)

63,6% 

(14)

75,0% 

(114)

Neutraal 25,0% 

(9)

27,3% 

(6)

21,7% 

(33)

Nauwelijks tot niet 

geïnteresseerd
0,0% 

(0)

9,1% 

(2)

3,3% 

(5)

4.4.2.2 Contact met (vermoedelijke) slachtoffers mensenhandel
Tabel 4.3 geeft weer in hoeverre respondenten gedurende hun werkzaamheden weleens in aanraking 
zijn gekomen met een patiënt van wie werd vermoed dat hij of zij slachtoffer van mensenhandel was. 
Van de 332 respondenten die deze vraag hebben beantwoord, geven 167 aan weleens het vermoeden te 
hebben gehad dat een patiënt van hen slachtoffer van mensenhandel was. Dit komt neer op 50,3% van 
de medische professionals. Hoewel gezien de samenstelling van de respondentenpopulaties vergelijkin-
gen met buitenlandse onderzoeken lastig te maken zijn, valt het op dat de medische professionals bin-
nen dit onderzoek veel vaker in contact zijn geweest met patiënten van wie vermoed werd dat het een 
slachtoffer van mensenhandel betrof.103 Ook hier is een mogelijk verklaring dat medische professionals 
die weleens vermoedens van mensenhandel hebben gehad eerder geneigd waren aan dit onderzoek deel 
te nemen en derhalve oververtegenwoordigd zijn.

Er is een significant verband tussen de functie die een respondent heeft en het feit of deze ooit het 
vermoeden heeft gehad dat een patiënt mogelijk slachtoffer van mensenhandel was.104 Binnen deze 
steekproef signaleert geen enkele medische beroepsgroep significant vaker of minder vaak vermoe-
dens van mensenhandel dan alle andere medische groepen. Wel bestaan tussen de groepen onderling 

101 Deze tabel telt op tot 211 respondenten. Zestien respondenten zijn echter dubbel geteld, omdat zij in meerdere 
functies werkzaam zijn als GGD-arts. In totaal gaat het om 195 ‘unieke’ artsen.

102 Eén jeugdarts heeft geen antwoord gegeven op de vraag of ze bekend zijn met signalen van mensenhandel en of ze 
geïnteresseerd zijn in een training/cursus.

103 Zie voor vergelijkende onderzoeken bijvoorbeeld Chisolm-Straker, Baldwin, Gaïgbe-Togbé et al. 2016; Ross, Dimitrova, 
Howard et al. 2015.

104 c2(4)=41,88; p<0,001; j=0,355.



mensenhandel Tiende rapportage van de Nationaal Rapporteur
148

significante verschillen. Zo hebben GGD-artsen significant minder vaak een vermoeden van mensen-
handel gehad dan GGZ-consulenten, abortusartsen en huisartsen. Binnen de steekproef zien GGZ-
consulenten (94,1%) en abortusartsen (83,3%) het vaakst een patiënt waarbij het vermoeden bestaat 
dat dit een slachtoffer van mensenhandel is. Met name het hoge percentage GGZ-consulenten werk-
zaam binnen een AZC dat aangeeft vermoedelijke slachtoffers van mensenhandel te signaleren is een 
interessante bevinding. Het maakt aannemelijk dat slachtoffers van mensenhandel zich ook binnen 
de vluchtelingen- en migrantenstroom in Nederland bevinden.

In Tabel 4.4 zijn de GGD-artsen opgesplitst per beroepsgroep. In totaal hebben negen van de zestien 
GGD-artsen die gedurende het uitoefenen van hun functie in aanraking zijn gekomen met een vermoe-
delijk slachtoffer mensenhandel een dubbele functie.

Tabel 4.3  Signaleren van vermoedelijke slachtoffers van mensenhandel door medische 
professionals 105,106

Huisarts 
(N=51)a,b

Abortusarts 
(N=18)a,b

SEH arts 
(N=52)b,c

GGD-arts 
(N=194)c 105

GGZ consulent 
(N=17)a

Totaal 
(N=332)106

Ooit vermoedens 
mensenhandel gehad

72,5%

(37)

83,3%

(15)

46,2%

(24)

38,7%

(75)

94,1% 

(16)

50,3% 

(167)

Nooit vermoedens 
mensenhandel gehad

27,5%

(14)

16,7%

(3)

53,8% 

(28)

61,3% 

(119)

5,9% 

(1)

49,7% 

(165)

Groepen met dezelfde letter verschillen niet significant van elkaar. Groepen met verschillende letters verschillen wel  
significant van elkaar.

Tabel 4.4 GGD-artsen uitgesplitst107 108

Forensische arts 
(N=36)

Infectieziekte-arts 
(N=22)

Jeugdarts 
(N=152)108

Contact met vermoedelijk 
slachtoffer

18 

(50%)

10 

(45,5%)

56 

(36,8%)

Geen contact met  
vermoedelijk slachtoffer

18 

(50%)

12 

(54.5%)

96  

(63,2%)

105 Eén GGD-arts heeft deze vraag niet beantwoord.
106 Eén GGD-arts heeft geen antwoord gegeven op de vraag of zij wel eens een vermoeden van mensenhandel heeft 

gehad, vandaar dat het totaal aantal artsen 332 in plaats van 333 is.
107 Deze tabel telt op tot 211 respondenten. Zestien respondenten zijn echter dubbel geteld, omdat zij in meerdere 

functies werkzaam zijn als GGD-arts. In totaal gaat het om 195 ‘unieke’ artsen.
108 Eén arts heeft deze vraag niet beantwoord.



Zicht op mensenhandel in de medische sector
149

Medische professionals die ooit een training hebben gevolgd gericht op het herkennen van signalen 
van mensenhandel in de medische sector geven significant vaker aan dat zij weleens een vermoeden 
van mensenhandel hebben gehad bij hun patiënten dan medische professionals die nog nooit een 
training hebben gevolgd.109 74,3% van de respondenten die ooit een training heeft gevolgd heeft 
weleens een vermoeden geconstateerd tegenover 43,4% van de medische professionals die nog nooit 
een training heeft gevolgd. Dit verband blijft bestaan nadat is gecontroleerd op het aantal jaren dat 
medische professionals werkzaam zijn, hetgeen aangeeft dat training meer invloed heeft op het sig-
naleren van vermoedelijke slachtoffers van mensenhandel dan het aantal jaren dat iemand werkzaam 
is.110 Ook bestaat een significant verband tussen medische professionals die aangeven redelijk tot 
zeer bekend te zijn met signalen van mensenhandel en het daadwerkelijk signaleren van vermoede-
lijke slachtoffers van mensenhandel.111 79,1% van de respondenten die aangeeft redelijk tot zeer be-
kend te zijn met deze signalen heeft ook weleens vermoedens geconstateerd bij een patiënt tegen-
over 39,4% van de medische professionals die aangeeft niet of nauwelijks bekend te zijn met signalen 
van mensenhandel.

Hoewel bovenstaande resultaten niet zomaar gegeneraliseerd kunnen worden naar de gehele populatie 
medische professionals bieden zij wel waardevolle informatie over het belang van training om moge-
lijke slachtoffers van mensenhandel te signaleren. De bevindingen maken aannemelijk dat het volgen 
van een training en kennis over het onderwerp mensenhandel bijdraagt aan het signaleren van vermoe-
delijke slachtoffers van mensenhandel.

Aantal vermoedelijke slachtoffers van mensenhandel
Aan de groep medische professionals die aangeeft tijdens het uitoefenen van hun functie weleens in 
contact is getreden met een vermoedelijk slachtoffer van mensenhandel is gevraagd een schatting te 
geven van het aantal patiënten bij wie zij ooit een vermoeden van mensenhandel hebben gehad. Hieruit 
blijkt dat de 164112 unieke medische professionals gezamenlijk aangeven dat zij naar schatting 1.979 pati-
enten hebben gezien bij wie zij een vermoeden van mensenhandel hebben gehad, hetgeen neerkomt 
op een gemiddelde van twaalf slachtoffers per respondent (SD=25). Gezien de grootte van de standaard-
afwijking is het hierbij goed te vermelden dat de mediaan vier geschatte slachtoffers is. Het minimaal 
aantal geschatte vermoedelijke slachtoffers is één en het meest aantal geschatte vermoedelijke slachtof-
fers is tweehonderd. Tevens moet worden opgemerkt dat sprake kan zijn van dubbeltellingen, aangezien 
patiënten door verschillende medische professionals gezien kunnen zijn. Figuur 4.1 geeft per medische 
beroepsgroep weer hoeveel slachtoffers zij gezamenlijk hebben geïdentificeerd. In Figuur 4.2 zijn de 
GGD-artsen per beroepsgroep opgesplitst.

109 c2(1)=21,98; p<0,001; j=0,257.
110 Een logistische regressie is gedraaid met ‘training’ (p<.001) en ‘aantal jaren werkzaam’ (p=.725) als voorspellers van 

‘ooit vermoedens van mensenhandel’.
111 c2(1)=41,65; p<0,001; j=0,354.
112 Drie van de 167 signalerende medische professionals hebben niet aangegeven hoeveel vermoedelijke slachtoffers zij 

naar schatting hebben gezien. 



mensenhandel Tiende rapportage van de Nationaal Rapporteur
150

Figuur 4.1 Geschat aantal vermoedelijke slachtoffers van mensenhandel door 
medische professionals die weleens een vermoeden hebben gehad 113

Totaal aantal gesignaleerde vermoedelijke slachtoffers van mensenhandel per medische 
groep: abortusartsen (311) 114, SEH artsen (147) 115, GGD-artsen (579)116, huisartsen (497)117 
en GGZ-consulent (445)118.

Figuur 4.2 GGD-artsen uitgesplitst 119

Totaal aantal gesignaleerde vermoedelijke slachtoffers van mensenhandel uitgesplitst bij GGD-
artsen: Forensisch arts (250), infectieziekte-arts (112) en jeugdarts (278). In totaal zijn 61 slacht-
offers dubbel meegeteld, omdat zij door artsen met een dubbele functie zijn gesignaleerd.

113 Twee abortusartsen en één SEH arts die gedurende hun werkzaamheden weleens in aanraking zijn gekomen met vermoe-
delijke slachtoffers van mensenhandel hebben deze vraag niet beantwoord en zijn derhalve buiten beschouwing gelaten.

114 Gemiddeld zagen abortusartsen 24 (SD=54) vermoedelijke slachtoffers. De mediaan is 5.
115 Gemiddeld zagen SEH artsen 6 (SD=11) vermoedelijke slachtoffers. De mediaan is 2.
116 Gemiddeld zagen GGD-artsen 28 (SD=39) vermoedelijke slachtoffers. De mediaan is 11.
117 Gemiddeld zagen huisartsen 13 (SD=23) vermoedelijke slachtoffers. De mediaan is 5.
118 Gemiddeld zagen GGZ-consulenten 24 (SD=54) vermoedelijke slachtoffers. De mediaan is 5.
119 In totaal gaat het om 75 ‘unieke’ artsen. 

10%

10 tot 50 slachto�ers

5 tot 10 slachto�ers

1 tot 5 slachto�ers

50 of meer slachto�ers

0%

Hu
isa

rts
en

 (N
=3

7)

Ab
ort

us
art

s (N
=13

)

SE
H a

rts
 (N

=2
3)

GG
D a

rts
 (N

=7
5)

GG
Z c

on
su

len
t (N

=16
)

To
taa

l (N
=16

4)

20%

30%

40%

50%

60%

70%

80%

90%

100%

0% 

10%

20%

30%

40%

50%

60%

70%

80%

90%

100%

50 of meer slachto�ers

10 tot 50 slachto�ers

5 tot 10 slachto�ers

Forensisch arts
(N=18)

Infectieziekte arts
(N=10)

Jeugdarts (N=56)

1 tot 5 slachto�ers



Zicht op mensenhandel in de medische sector
151

Uit het onderzoek blijkt dat medische professionals die ooit training hebben gevolgd een hogere schatting 
(gemiddeld 18, SD=36) geven van het aantal patiënten waarbij zij vermoedens van mensenhandel hadden, 
dan medische professionals die aangaven wel ooit vermoedens van mensenhandel te hebben geconstateerd, 
maar geen training hebben gevolgd (gemiddeld 10, SD=18). Dit verschil is echter niet significant. 120  Medische 
professionals die een training hebben gevolgd lijken niet alleen váker een vermoedelijk slachtoffer te zien, 
maar ook méér verschillende slachtoffers.

Vervolgens is ook gevraagd naar de verschillende vormen van mensenhandel waarvan de respondenten 
het vermoeden hadden dat hun patiënt slachtoffer was. Respondenten konden hierbij meerdere ant-
woorden aangeven, aangezien zij bij meerdere patiënten het vermoeden konden hebben dat zij slacht-
offer van mensenhandel waren. Tevens kunnen slachtoffers van mensenhandel soms ook van meerdere 
vormen tegelijkertijd slachtoffer zijn.

In Figuur 4.3 is te zien dat medische professionals voornamelijk in contact treden met patiënten van wie 
het vermoeden bestaat dat zij slachtoffer van seksuele uitbuiting zijn. 84,4% van de medische professi-
onals die weleens een vermoedelijk slachtoffer van mensenhandel heeft gesignaleerd, geeft aan dat dit 
een situatie van seksuele uitbuiting betrof. Dit is niet verwonderlijk, aangezien dit de meest gesigna-
leerde vorm van mensenhandel is.121

Opvallend is wel dat patiënten die vermoedelijk slachtoffer zijn van arbeidsuitbuiting (26,3%) of crimi-
nele uitbuiting (19,2%) ook relatief vaak door medische professionals worden gesignaleerd. Dit zijn over 
het algemeen vormen van uitbuiting die lastiger te constateren zijn en waarover minder kennis bestaat – 
en aandacht voor is – in de samenleving. Tot slot is noemenswaardig dat ook vermoedens van gedwon-
gen orgaanhandel enkele keren zijn genoemd door respondenten. Dit is een mensenhandelvorm die in 
Nederland vrijwel nooit gemeld wordt bij CoMensha.

Figuur 4.3 Gesignaleerde vormen van mensenhandel door medische professionals

120 t(64,872) = -1,542, p = 0,128.
121 Nationaal Rapporteur 2017 (Slachtoffermonitor mensenhandel 2012-2016).

0% 

10%

20%

30%

40%

50%

60%

70%

80%

90%

100%

Seksuele uitbuiting Arbeidsuitbuiting Criminele uitbuiting Orgaanhandel

84,4%

26,3%

19,2%

2,4%

https://www.nationaalrapporteur.nl/Publicaties/Slachtoffermonitor-mensenhandel-2012-2016/slachtoffermonitor-mensenhandel-2012-2016.aspx


mensenhandel Tiende rapportage van de Nationaal Rapporteur
152

Tot slot is aan de respondenten gevraagd op welke wijze de geconstateerde vermoedens van mensen-
handel aan het licht kwamen. Respondenten konden daarbij meerdere antwoorden geven. Opvallend 
is dat vermoedens het vaakst (63,5%) ontstonden op basis van signalen die door de betreffende medi-
sche professional zelf werd geconstateerd, zonder dat de patiënt of een ander persoon hen hierover had 
geïnformeerd. 46,7% van de respondenten gaf aan dat patiënten zelf over hun ervaringen vertelden. Tot 
slot gaf 29,9% van de respondenten aan dat zij door een andere medische professional over deze signa-
len zijn geïnformeerd.

4.4.2.3 Contact met derde partijen na vermoedens
Naar aanleiding van een vermoeden van mensenhandel kunnen medische professionals ervoor kiezen 
contact op te nemen met een derde partij. In sommige gevallen om meer informatie in te winnen over 
de geconstateerde situatie. In het uiterste geval om een formele melding te maken, bijvoorbeeld bij een 
opsporingsinstantie.

In de survey is aan de medische professionals gevraagd of zij ooit contact hebben opgenomen met een 
derde partij naar aanleiding van een vermoeden van mensenhandel bij een patiënt. Respondenten 
konden meerdere antwoorden invullen. Zoals uit tabel 4.5 blijkt, heeft 68,8% (N=108) van de 157 signa-
lerende medische professionals die deze vraag beantwoordden naar aanleiding van geconstateerde 
signalen weleens contact opgenomen met een derde partij.122 Binnen deze steekproef blijkt dat GGZ-
consulenten123 (86,7%) en huisartsen (75,7%) het vaakst contact opnemen met een derde partij naar 
aanleiding van een vermoeden van mensenhandel. SEH artsen124 nemen het minst vaak contact op met 
een derde partij (39,1%).

Wanneer wordt gekeken naar de partijen waarmee weleens contact is opgenomen, valt op dat dit met 
name gebeurt met hulpverleners/zorginstellingen (38,9%) en andere medische professionals (30,6%). 
Over de aard van dit contact kan op basis van dit onderzoek niets gezegd worden. Verder valt op dat ken-
nisinstituten op het gebied van mensenhandel bijna nooit geraadpleegd worden (6,4%).

31,2% van de medische professionals die weleens het vermoeden had dat een patiënt slachtoffer van 
mensenhandel was, heeft nog nooit contact opgenomen met een derde partij is. Van deze groep 
heeft echter 10,2% de geconstateerde vermoedens wél vastgelegd in het medisch dossier van de pati-
ent. 21% van de signalerende artsen heeft naar aanleiding van deze vermoedens noch contact opge-
nomen met een derde partij noch de vermoedens opgetekend in het medisch dossier. Binnen de 
onderzoekspopulatie geldt voornamelijk dat SEH artsen (43,5%) geen opvolging geven aan signalen 
van mensenhandel noch dat zij de vermoedens vastleggen in het medisch dossier van de betreffende 
patiënt.

122 10 van de 167 medische professionals die rapporteerden wel een het vermoeden te hebben gehad dat een patiënt van 
hun slachtoffer van mensenhandel was, vulden deze vraag niet in.

123 Eén GGZ-consulent die aangaf wel een vermoeden van mensenhandel te hebben gehad, beantwoordde deze vraag 
niet. 

124 Van de 24 SEH artsen die rapporteerden weleens vermoedens te hebben gehad van mensenhandel vulde één deze 
vraag niet in.



Zicht op mensenhandel in de medische sector
153

Tabel 4.5 Contact met derde partij naar aanleiding van een vermoeden van mensenhandel 125,126

Huisarts 
(N=37)

Abortusarts 
(N=13) 

SEH arts 
(N=23)

GGD arts 
(N=69)

GGZ-
consulent 
(N=15)

Totaal 
(N=157)125

Contact met.. Medische 

professional

27,0%

(10)

46,2%

(6)

21,7% 

(5)

30,4%

(21)

40,0%

(6)

30,6%

(48)

Hulpverlener/ 

zorginstelling

43,2%

(16)

38,5%

(5)

17,4%

(4)

44,9%

(31)

33,3%

(5)

38,9%

(61)

Politie 18,9%

(7)

46,2%

(6)

17,4%

(4)

24,6%

(17)

20,0%

(3)

23,6% 

(37)

Kennisinstituut 8,1%

(3)

- - 5,8%

(4)

20,0%

(3)

6,4%

(10)

COA126 21,6%

(8)

- - - 73,3%

(11)

12,1%

(19)

Totaal aantal 

artsen dat contact 

heeft opgenomen 

met derde

75,7%

(28)

69,2%

(9)

39,1%

(9)

71%

(49)

86,7%

(13)

68,8%

(108)

Geen contact Notitie in dossier 10,8%

(4)

15,4%

(2)

17,4%

(4)

7,2%

(5)

6,7%

(1)

10,2%

(16)

Geen notitie in 

dossier

13,5%

(5)

15,4%)

(2)

43,5%

(10)

21,7%

(15)

6,7%

(1)

21,0%

(33)

Medische professionals die ooit een vermoeden van mensenhandel bij een patiënt hebben geconsta-
teerd én een training hebben gevolgd nemen significant vaker contact op met een derde partij dan de-
zelfde groep medische professionals die geen training hebben gevolgd (78,8% versus 63,2%).127 Een 
mogelijke verklaring zou kunnen zijn dat medische professionals door deze training beter weten hoe zij 
met signalen kunnen omgaan en welke instanties zij daarvoor kunnen benaderen.

Tot slot is aan de medische professionals die weleens een vermoeden hebben gehad, gevraagd of hij of 
zij ooit een ‘ongeanonimiseerde formele melding (bij de politie of een andere meldinstantie)’ heeft 
gemaakt, omdat vermoed werd dat een patiënt slachtoffer van mensenhandel was. Hieruit blijkt dat 
18,0% (27) van de medische professionals weleens heeft overwogen om een melding te maken. Uitein-
delijk heeft 48,1% van degene die dit overwoog ook daadwerkelijk een melding gemaakt. In vrijwel alle 
gevallen was dit met toestemming van de patiënt. Meldingen werden voornamelijk gemaakt bij de po-
litie en Veilig Thuis.

125 Tien van de 167 respondenten die aangaven weleens het vermoeden te hebben gehad dat een patiënt van hun slacht-
offer van mensenhandel was, hebben deze vraag niet beantwoord.

126 Alleen huisartsen en GGZ-consulenten die via GC A bevraagd zijn hadden het COA ook als antwoordoptie bij deze 
vraag.

127 c2(1)=3,94; p=0,047; j=0,158.



mensenhandel Tiende rapportage van de Nationaal Rapporteur
154

4.4.2.4 Werkplek en handreikingen
Zoals reeds gesteld in paragraaf 4.2 bestaan diverse richtlijnen, handreikingen en protocollen die een 
medische professional kan raadplegen bij het nemen van vervolgstappen nadat vermoedens van men-
senhandel zijn geconstateerd. De medische professionals die de vragenlijst hebben ingevuld geven ech-
ter aan dat zij weinig gebruik maken van zulke documenten. Slechts 29 (8,9%) van alle respondenten 
(N=325) geeft aan hier ooit gebruik van te hebben gemaakt.128 Van de respondenten die weleens een 
vermoeden hebben gehad dat een patiënt van hun slachtoffer was (N=162),129 geven 23 (14,2%) aan wel-
eens gebruik te hebben gemaakt van een richtlijn, handreiking of protocol.

Ook is gevraagd in hoeverre afspraken bestaan over hoe met geconstateerde vermoedens van mensen-
handel wordt omgegaan binnen de werkplekken van de medische professionals. Figuur 4.4 laat zien dat 
slechts vijftien (4,6%) van de medische professionals (N=325) aangeeft werkzaam te zijn op een werkplek 
waar afspraken bestaan die gaan over het omgaan met geconstateerde vermoedens van specifiek mensen-
handel. Een ruime meerderheid (66,8%) geeft aan dat geen afspraken specifiek voor mensenhandel 
bestaan op hun werkplek. Wel kan eventueel worden aangesloten op bestaande afspraken rondom ver-
moedens van huiselijk geweld en kindermishandeling. In hoeverre de medische professionals in dit 
onderzoek dit ook doen is niet uitgevraagd. Tot slot is 28,6% niet op de hoogte van het feit of op hun 
werkplek afspraken bestaan rondom het signaleren van mensenhandel.

Figuur 4.4 Afspraken op de medische werkplek over mensenhandel.

128 Acht van de 333 respondenten hebben deze vraag niet ingevuld.
129 Vijf respondenten die weleens een vermoeden hadden, hebben deze vraag niet ingevuld.

0% 

10%

20%

30%

40%

50%

60%

70%

80%

90%

100%

Huisarts
(N=51)

Abortusarts
(N=16)

SEH arts
(N=50)

GGD arts
(N=190)

GGZ
consulent

(N=17)

Totaal
(N=325)

Ja

Nee

Weet ik niet



Zicht op mensenhandel in de medische sector
155

Figuur 4.5 GGD-artsen uitgesplitst

In 2014 is in Nederland de handreiking ‘Signalering van mensenhandel voor werkers in de gezondheids-
zorg’ door Soa Aids Nederland ontwikkeld.130 Deze kunnen medische professionals hanteren bij het 
nemen van vervolgstappen bij geconstateerde signalen van mensenhandel. Zoals uit tabel 4.6 is op te 
maken, is slechts 7,4% van de respondenten (N=325) bekend met deze handreiking. Abortusartsen 
(31,3%) en GGZ-consulenten (23,5%) geven het vaakst aan de handreiking te kennen.

In voornoemde handreiking is CoMensha bij meerdere stappen opgenomen als de te raadplegen instan-
tie voor advies. Daarnaast kunnen medische professionals vermoedelijke slachtoffers van mensenhan-
del bij CoMensha melden ten behoeve van de registratie van het aantal slachtoffers van mensenhandel 
in Nederland. Om deze reden is aan de medische professionals gevraagd of zij bekend zijn met deze 
organisatie. Tabel 4.6 laat zien dat van alle respondenten 11,7% aangeeft de organisatie te kennen. Voor-
al onder GGZ-consulenten en infectieziekte-artsen (zie tabel 4.7) is CoMensha bekend.

130 Zie daarover p. 136-137.

0% 

10%

20%

30%

40%

50%

60%

70%

80%

90%

100%

Forensisch arts (N=36) Infectieziekte-arts 
(N=22)

Jeugdarts (N=148)

Ja

Nee

Weet ik niet



mensenhandel Tiende rapportage van de Nationaal Rapporteur
156

Tabel 4.6  Bekend met handreiking ‘Signalering van mensenhandel voor werkers in de 
gezondheidszorg’ 131,132,133,134

Huisarts
(N=51)

Abortusarts
(N=16)131

SEH arts
(N=51)132

GGD arts
(N=190)133

GGZ- 
consulent
(N=17)

Totaal
(N=325)134

Handreiking Bekend 7,8%

(4)

31,3%

(5)

0%

(0)

5,8% 

(11)

23,5% 

(4)

7,4% 

(24)

Niet bekend 92,2%

(48)

68,8%

(11)

100%

(51)

94,2% 

(179)

76,5% 

(13)

92,6% 

(301)

CoMensha Bekend 11,8%

(6)

18,8%

(3)

2%

(1)

11,1% 

(21)

41,2% 

(7)

11,7%

(38)

Niet bekend 88,2%

(45)

81,3%

(13)

98%

(50)

88,9% 

(169)

58,8% 

(10)

88,3% 

(287)

Tabel 4.7 GGD-artsen uitgesplitst 135

Forensische arts 
(N=36)

Infectieziekte-arts 
(N=22)

Jeugdarts
(N=148)135

Handreiking Bekend 13,9%

(5)

36,4%

(8)

1,4%

(2)

Niet bekend 86,1%

(31)

63,6%

(14)

98,6%

(146)

CoMensha Bekend 11,1%

(4)

22,7%

(5)

9,5%

(14)

Niet bekend 88,9%

(32)

77,3%

(17)

90,5%

(134)

4.5 Conclusie

Dit onderzoek toont aan dat medische professionals een belangrijke beroepsgroep zijn daar waar 
het gaat om het signaleren en doorverwijzen van vermoedelijke slachtoffers van mensenhandel. De 
helft van de medische professionals die voor dit onderzoek een vragenlijst heeft ingevuld, geeft aan 
gedurende de werkzaamheden minimaal één keer in contact te zijn geweest met een patiënt van wie 
werd vermoed dat het een slachtoffer van mensenhandel was (N=332). Geen van de zeven medische 

131 Twee abortusartsen hebben deze vragen niet beantwoord.
132 Eén SEH arts heeft deze vragen niet beantwoord.
133 Vijf GGD-artsen hebben deze twee vragen niet beantwoord.
134 Acht medische professionals hebben deze twee vragen niet beantwoord.
135 Vijf jeugdartsen hebben deze vragen niet beantwoord.



Zicht op mensenhandel in de medische sector
157

beroepsgroepen die in dit onderzoek centraal stonden, signaleert significant vaker vermoedelijke 
slachtoffers van mensenhandel dan alle andere groepen. Wel bestaan significante verschillen tussen 
de zeven medische beroepsgroepen. De meeste signalerende medische professionals gaven boven-
dien aan gedurende hun loopbaan meerdere keren een vermoedelijk slachtoffer te hebben gesigna-
leerd. In vergelijking met gelijksoortige onderzoeken in het buitenland geven medische professio-
nals in dit onderzoek veel vaker aan het vermoeden te hebben gehad dat een patiënt slachtoffer van 
mensenhandel was. Hierbij moet echter direct de kanttekening worden geplaatst dat dit mogelijk 
wordt verklaard door een aselecte steekproef, waardoor medische professionals die reeds ervaring 
met mensenhandel hebben gehad mogelijk oververtegenwoordigd zijn. Het is dan ook van belang 
voorzichtig te zijn wat betreft het generaliseren van de resultaten van dit onderzoek.

Verder blijkt uit de resultaten dat medische professionals binnen dit onderzoek met diverse vormen van 
mensenhandel in aanraking komen gedurende hun werkzaamheden. Hoewel vermoedens van seksuele 
uitbuiting het vaakst worden waargenomen, geeft 26,3% van de medische professionals die weleens een 
vermoeden heeft geconstateerd bij een patiënt aan dat dit een vermoeden van arbeidsuitbuiting betrof. 
Ook vermoedens van criminele uitbuiting worden relatief vaak waargenomen (19,2%) door deze medi-
sche professionals. Het is positief dat de medische professionals die aan dit onderzoek hebben deelge-
nomen oog hebben voor de verschillende verschijningsvormen waarop mensenhandel zich kan mani-
festeren.

Tegelijkertijd laat deze studie zien dat nog veel ruimte bestaat om de medische beroepsgroep sterker bij 
de aanpak van mensenhandel te betrekken. Dit geldt allereerst voor medische professionals zelf. Zo 
heeft 77,8% van de medische professionals die de vragenlijst heeft ingevuld nooit een training gevolgd 
gericht op het herkennen van signalen van mensenhandel binnen de medische sector. ‘Slechts’ 27,4% 
geeft aan redelijk tot zeer bekend te zijn met signalen die kunnen wijzen op mensenhandel. 7,4% stelt 
de handreiking ‘Signaleren van mensenhandel voor werkers in de gezondheidszorg’ van Soa Aids Ne-
derland te kennen, die specifiek is ontwikkeld voor professionals die werkzaam zijn in de medische 
sector. Dit laat ook zien dat het ontwikkelen van een handreiking ineffectief kan zijn wanneer dit niet 
wordt gekoppeld aan een sterk implementatietraject. Ook bestaat weinig bekendheid met CoMensha 
onder de medische professionals binnen dit onderzoek (11,7%). Tot slot geeft ruim één op de vijf medi-
sche professionals (21,0%) die weleens een vermoeden van mensenhandel heeft geconstateerd aan naar 
aanleiding hiervan noch contact te hebben opgenomen met een derde partij noch deze vermoedens 
van mensenhandel te hebben vastgelegd in het medisch dossier van de betreffende patiënt. Daarbij lijkt 
het erop dat op generlei wijze gevolg wordt gegeven aan deze vermoedens. Bij voornoemde resultaten 
moet bovendien rekening worden gehouden met het feit dat medische professionals met affiniteit en/
of ervaring met het onderwerp mensenhandel mogelijk oververtegenwoordigd zijn binnen dit onder-
zoek.

Vooral het optekenen van geconstateerde signalen in het medisch dossier is van groot belang. Al-
lereerst omdat meerdere kleine signalen niet zelden ten grondslag liggen aan het identificeren van 
een mensenhandelsituatie. Ten tweede omdat hierdoor ook andere medische professionals met wie 
het vermoedelijke slachtoffer in aanraking komt op de hoogte zijn van deze signalen en, indien 
nodig, hierop kunnen acteren of de signalen kunnen concretiseren. Tot slot kunnen aantekeningen 



mensenhandel Tiende rapportage van de Nationaal Rapporteur
158

in het medisch dossier tijdens een proces als steunbewijs dienen tegen een verdachte. In diverse 
rechtszaken is hier reeds sprake van geweest.136

Uit bovenstaande blijkt dat in de medische sector nog veel winst behaald kan worden rondom het sig-
naleren van mensenhandel. Het is positief dat dit ook door de medische professionals in dit onderzoek 
zelf gedeeld wordt. Zo geeft meer dan driekwart van de medische professionals binnen dit onderzoek 
aan redelijk tot zeer geïnteresseerd te zijn in het volgen van een (korte) training en/of cursus wanneer 
deze hen zou worden aangeboden. Dat meer training de aanpak van mensenhandel ten goede komt, 
lijkt op basis van dit onderzoek ook aannemelijk. Zo geven medische professionals die een training 
hebben gevolgd significant vaker aan bekend te zijn met signalen van mensenhandel. Ook nemen zij 
significant vaker contact op met een derde partij wanneer zij signalen van mensenhandel hebben ge-
constateerd bij een patiënt. Laatstgenoemde wordt mogelijk verklaard door het feit dat getrainde me-
dische professionals beter op de hoogte zijn van de relevante partijen met wie zij contact kunnen opne-
men en op welke wijze zij dit kunnen doen. Daarnaast blijkt uit dit onderzoek dat medische professionals 
die een training hebben gevolgd significant vaker een vermoeden van mensenhandel constateren bij 
een patiënt dan medische professionals die nog nooit een training hebben gevolgd. Bovenstaande sug-
gereert dat als de kennis omtrent mensenhandel onder medische professionals wordt vergroot, slacht-
offers vaker gesignaleerd worden, wat bijdraagt aan een betere bescherming.

Een ander inzicht dat dit onderzoek heeft opgeleverd, heeft betrekking op de protocollen en handrei-
kingen die medische professionals kunnen hanteren bij het nemen van vervolgstappen nadat vermoe-
dens van mensenhandel aan het licht zijn gekomen. Hoewel in de loop der tijd diverse van deze proto-
collen zijn ontwikkeld, blijkt dat slechts 8,9% van de respondenten hiervan ooit gebruik heeft gemaakt. 
Ook geeft slechts 4,6% van de ondervraagden aan werkzaam te zijn op een werkplek waar specifiek afspra-
ken bestaan over het omgaan met geconstateerde signalen van mensenhandel. Hierbij dient te worden 
opgemerkt dat dit percentage, gezien de mogelijke oververtegenwoordiging van medische professionals 
die reeds ervaring hebben gehad met mensenhandel binnen dit onderzoek, waarschijnlijk zelfs lager ligt 
bij medische professionals die niet aan dit onderzoek hebben deelgenomen. Op dit gebied is derhalve 
nog veel winst te behalen.

Het is belangrijk dat medische professionals die een vermoeden constateren weten hoe zij op een vei-
lige en correcte wijze gevolg kunnen geven aan deze signalen en welke partijen zij hierbij kunnen con-
tacteren. In de eerste plaats voor het vermoedelijk slachtoffer dat – indien inderdaad sprake is van 
slachtofferschap – zo snel mogelijk uit een onveilige situatie kan worden gehaald. Indien signalen niet 
worden opgepakt blijven slachtoffers onnodig in hun situatie vastzitten. Daarnaast kan het niet op een 
veilige of correcte wijze doorzetten van signalen zelfs schadelijk zijn voor slachtoffers of hun directe 
omgeving.

Voor medische professionals is het ook van belang dat zij kennis van zaken hebben over de manier 
waarop zij met vermoedens van mensenhandel kunnen omgaan en hoe zij op een verantwoorde wijze 
medische gegevens kunnen delen. In de eerste plaats kan het acteren op vermoedens van mensenhandel 
risico’s met zich brengen voor de veiligheid van de medische professional. Via het volgen van een stap-

136 Zie bijvoorbeeld: Hof Arnhem 14 december 2012, ECLI:NL:RBARN:2012:BV9434; Rb. Den Haag 6 maart 2014, ECLI:NL: 
RBDHA:2014:3048; Rb. Amsterdam 17 mei 2013, ECLI:NL:RBAMS:2013CA0424. 



Zicht op mensenhandel in de medische sector
159

penplan kunnen deze risico’s verkleind worden. Ten tweede speelt het tuchtrecht op de achtergrond. 
Onderzoek naar het gebruik van meldcodes voor aanpalende fenomenen laat zien dat het gebruik van 
een meldcode medische professionals kan ondersteunen bij het nemen van vervolgstappen op het mo-
ment dat zij een conflict van plichten ervaren. Door de stappen in een meldcode te volgen hoeven zij 
niet te vrezen voor de tuchtrechter.137

Er bestaan in Nederland reeds diverse handreikingen over het signaleren van en/of omgaan met signa-
len van mensenhandel binnen de gezondheidszorg.138 Hoewel deze handreikingen kunnen bijdragen 
aan het signaleren van slachtoffers van mensenhandel door medische professionals, werkt dit ook een 
wildgroei aan dergelijke documenten in de hand, hetgeen ten koste gaat aan overzichtelijkheid voor de 
medische professional. Daarnaast heeft geen van de beschikbare handreikingen momenteel de formele 
status van een meldcode,139 waardoor voor de medische professional ook geen handvatten of richtlijnen 
bestaan welke van deze handreikingen te gebruiken indien vermoedens van mensenhandel worden 
geconstateerd.

De resultaten uit dit onderzoek geven aanleiding te komen tot een meldcode mensenhandel voor me-
dische professionals. Medische professionals binnen dit onderzoek geven per slot van rekening aan 
relatief vaak in aanraking met mensenhandel te komen, maar maken daarbij vrijwel geen gebruik van 
handreikingen op dit gebied. Door een meldcode mensenhandel te ontwikkelen wordt het voor medi-
sche professionals eenvoudiger om op een veilige en verantwoorde manier gevolg te geven aan derge-
lijke vermoedens. Dit komt zowel de positie van medische professionals als slachtoffers van mensen-
handel ten goede. Daarnaast draagt het ontwikkelen van een meldcode bij aan de bekendheid met het 
fenomeen en derhalve, idealiter, ook aan het signaleren en beschermen van slachtoffers van mensen-
handel. In plaats van het ontwikkelen van een aparte meldcode ligt het echter meer voor de hand om de 
meldcode ‘Huiselijk geweld en kindermishandendeling’ uit te breiden met het onderwerp mensenhan-
del, en relevante informatie en adviesinstanties rondom dit onderwerp daarin op te nemen. Medische 
professionals zijn reeds bekend met deze meldcode en verplicht deze te gebruiken. Daarnaast is het 
overzichtelijker voor medische professionals wanneer het onderwerp mensenhandel in deze meldcode 
wordt opgenomen, aangezien alle onderwerpen dan in één document staan.

4.6 Aanbevelingen

Uit de conclusies van dit onderzoek vloeien twee aanbevelingen voort. Alle aanbevelingen zijn gericht 
aan het ministerie van Volksgezondheid, Welzijn en Sport. Hoewel de aanbevelingen primair gericht 
zijn aan het ministerie van VWS, is het van belang dat ook de medische beroepsgroep en koepelorgani-
saties zelf initiatief nemen en de reeds beschikbare informatie over het onderwerp mensenhandel actief 
onder de aandacht brengen.

137 Berkers, Biesaart & Leeuwenburg-Pronk 2015. 
138 Zie bijvoorbeeld Ministerie van Veiligheid en Justitie 2015; Nederlands Jeugdinstituut 2015; Veilig Thuis & Moviera 

2016; Steunpunt Huiselijk Geweld, Signaleringsprotocol Loverboys, http://www.moviera.nl/wp-content/uploads/ 2014/ 
02/20140224-signaleringsprotocol-loverboysdefinitief.pdf (laatst geraadpleegd 14 september 2017).

139 In tegenstelling tot de diverse handreikingen is het gebruik van de meldcode ‘Huiselijk geweld en kindermishande-
ling’ per wet verplicht gesteld.

http://www.moviera.nl/wp-content/uploads/2014/02/20140224-signaleringsprotocol-loverboysdefinitief.pdf
http://www.moviera.nl/wp-content/uploads/2014/02/20140224-signaleringsprotocol-loverboysdefinitief.pdf


mensenhandel Tiende rapportage van de Nationaal Rapporteur
160

De resultaten uit dit onderzoek maken inzichtelijk dat medische professionals een belangrijke rol kun-
nen spelen in het signaleren van vermoedelijke slachtoffers van mensenhandel. De medische professi-
onals in dit onderzoek geven aan relatief vaak in contact te komen met patiënten van wie zij vermoeden 
dat het een slachtoffer van mensenhandel betreft. Tegelijkertijd blijkt dat het een groot deel van hen 
ontbeert aan gedegen kennis over mensenhandel en de vraag hoe signalen van mensenhandel door te 
zetten. De belangrijke rol die medische professionals in de aanpak van mensenhandel kunnen spelen 
wordt op dit moment dan ook niet optimaal benut. Het is daarom van belang de medische beroeps-
groep te versterken in hun rol bij het signaleren en doorverwijzen van slachtoffers van mensenhandel. 
Dit leidt tot de volgende aanbeveling:

AANBEVELING 4
De minister voor Medische Zorg wordt aanbevolen ervoor zorg te dragen dat medische profes-
sionals worden getraind in het herkennen en doorzetten van signalen van mensenhandel.

Het trainen van medische professionals op signalen van mensenhandel binnen de medische sector is 
een goede mogelijkheid om de rol van deze beroepsgroep bij de aanpak van mensenhandel te verster-
ken. Het feit dat ruim 75% van de medische professionals binnen dit onderzoek aangeeft graag training 
te volgen indien hen deze wordt aangeboden, geeft aan dat hier ook behoefte aan is. Bovendien maakt 
dit onderzoek aannemelijk dat het trainen van medische professionals bijdraagt aan kennis over het 
onderwerp en aan het vaker signaleren van slachtoffers van mensenhandel binnen de medische sector. 
Hoewel in dit onderzoek met name artsen centraal staan, ligt het voor de hand ook medische professi-
onals te trainen die niet in dit onderzoek zijn meegenomen, maar mogelijk wel in aanraking met slacht-
offers van mensenhandel komen, zoals bijvoorbeeld verpleegkundigen en assistenten.

Belangrijk hierbij is dat de trainingen goed aansluiten op de betreffende medische groep aan wie deze 
wordt aangeboden. Ook ligt het voor de hand om beroepsgroepen met een kleine omvang, zoals bij-
voorbeeld abortusartsen of GGZ-consulenten, door middel van een interventie te trainen, terwijl bij 
beroepsgroepen met een grote omvang, zoals bijvoorbeeld huisartsen, training middels een e-learning 
geschikter lijkt. Tevens kan worden nagedacht om trainingen op het gebied van mensenhandel te ac-
crediteren, zodat medische professionals hier ook opleidingspunten voor ontvangen, hetgeen als sti-
mulans kan werken voor het volgen van een training. Daarnaast is het van belang dat de effectiviteit van 
de trainingen wordt gemonitord.

Tot slot is het belangrijk dat medische professionals die een vermoeden van mensenhandel constateren 
bij een patiënt, bekend zijn met de wijze waarop zij op een veilige en correcte wijze gevolg kunnen geven 
aan deze signalen en met welke partijen zij hierover contact kunnen opnemen. Hoewel op dit moment 
een handreiking bestaat die medische professionals kunnen hanteren bij het nemen van vervolgstap-
pen, geniet deze in de praktijk nauwelijks bekendheid. Het is belangrijk dat medische professionals 
kunnen beschikken over een overzichtelijk stappenplan indien zij vermoedens constateren van men-
senhandel. Zowel vanuit het oogpunt van slachtoffers als medische professionals zelf. Een handreiking 
heeft echter niet dezelfde status als een meldcode, die door sommige medische professionals verplicht 
moet worden gehanteerd. Onderzoek wijst uit dat het merendeel van de medische professionals die met 
de meldcode ‘Huiselijk geweld en kindermishandeling’ werkt deze zeer behulpzaam vindt. Ander on-
derzoek toont aan dat professionals die met een meldcode werken gemiddeld drie keer vaker actie on-
dernemen bij signalen van kindermishandeling dan professionals die hier niet mee werken. Ook draagt 



Zicht op mensenhandel in de medische sector
161

het hanteren van een meldcode aan bij de bekendheid over het fenomeen, hetgeen de signalering van 
slachtoffers idealiter ten goede komt. Dit leidt tot de volgende aanbeveling:

AANBEVELING 5
De minister van Volksgezondheid, Welzijn en Sport wordt ten aanzien van medische professio-
nals aanbevolen het onderwerp mensenhandel op te nemen in de meldcode ‘Huiselijk geweld en 
kindermishandeling’.

De handreiking ‘Signaleren van mensenhandel door professionals in de gezondheidszorg’ kan hierbij 
als voorbeeld dienen.





5 Zicht op mensenhandel in gemeenten

‘Gemeenten en politie moeten over effectieve mogelijkheden beschikken om mensenhandel te voor-
komen, te signaleren en te bestrijden’, zo staat in het pas gesloten regeerakkoord, dat de basis vormt 
voor het kabinet-Rutte III.1 De afgelopen jaren is het besef toegenomen dat alleen een strafrechte-
lijke aanpak niet volstaat voor het effectief aanpakken van mensenhandel.2 Hoewel het strafrecht 
een ‘onmisbaar sluitstuk’3 blijft, is in de beleidspraktijk de overtuiging gegroeid dat het ook noodza-
kelijk is een aanpak na te streven waarbij meer dan alleen strafrechtelijke instanties en bevoegdhe-
den betrokken zijn.4 Deze tendens in de aanpak van mensenhandel past in een bredere ontwikkeling 
waarin, naast het strafrecht, ook andere normenstelsels worden aangewend om tegen criminaliteit 
op te treden.5

Bij de aanpak van mensenhandel is de laatste jaren uitgebreid aandacht geweest voor de rol van het 
bestuursrecht naast die van het strafrecht. Vertrekpunt van deze aanpak is dat ook overheidsorganisaties 
die handelen op grondslag van het bestuursrecht bevoegdheden toekomen die behulpzaam kunnen zijn 
bij het voorkomen en stoppen van mensenhandel.6 De groeiende rol van het ‘bestuur’ bij de beheersing 
van georganiseerde criminaliteit, waaronder mensenhandel, wordt wel een ‘bestuurlijke aanpak’ of 

1 VVD, CDA, D66 en ChristenUnie, Vertrouwen in de toekomst. Regeerakkoord 2017-2021, 10 oktober 2017, p. 4, raadpleegbaar 
via https://www.kabinetsformatie2017.nl/binaries/kabinetsformatie/documenten/publicaties/2017/10/10/regeerak-
koord-vertrouwen-in-de-toekomst/Regeerakkoord+2017-2021.pdf (laatst geraadpleegd 11 oktober 2017). 

2 Van der Meij & Van der Leun 2010, p. 67-83. Nationaal Rapporteur 2012 (Mensenhandel. Effectieve aanpak op ge-
meentelijk niveau). 

3 Alink & Wiarda 2010, p. 177. 
4 Van Gestel & Verhoeven 2009. Als een soort van mantra klinkt die overtuiging ook door in het boek dat de bestuurs-

kundige Pieter Tops samen met journalist Jan Tromp schreef over de verstrengeling van de ‘onder- en bovenwereld’ 
in Nederland. P. Tops & J. Tromp, De achterkant van Nederland. Hoe onder- en bovenwereld verstrengeld raken, Amsterdam: 
Uitgeverij Balans 2017. 

5 Cleiren 2010; Dölle 2010, p. 120. Vgl. bijvoorbeeld de Taskforce Mensenhandel, waarin partijen met uiteenlopende 
mandaten zitting hebben, waaronder OM, politie, ISZW-DO, KMar, enkele grote gemeenten en de Belastingdienst. 
Een soortgelijk gremium is de Taskforce Brabant-Zeeland, die zich richt op de bestrijding van ‘ondermijnende crimi-
naliteit’ in het zuiden van Nederland. Zie daarover de Brief van de minister van Veiligheid en Justitie d.d. 15 juni 2016 
inzake de aanpak van ondermijnende criminaliteit in Zuid-Nederland https://www.rijksoverheid.nl/binaries/
rijksoverheid/documenten/kamerstukken/2016/06/15/tweede-kamerbrief-aanpak-ondermijnende-criminaliteit-in-
zuid-nederland-rapportages-van-de-taskforce-brabant-zeeland-en-intensivering-zuid-nederland/tk-aanpak-
ondermijnende-criminaliteit-in-zuid-nederland-rapportages-van-de-taskforce-brabant-zeeland-in-intensivering-
zuid-nederland.pdf (laatst geraadpleegd 26 april 2017). 

6 Holvast & Van der Meij 2011, p. 5; Huisman 2017, p. 335-339. 

https://www.kabinetsformatie2017.nl/binaries/kabinetsformatie/documenten/publicaties/2017/10/10/regeerakkoord-vertrouwen-in-de-toekomst/Regeerakkoord+2017-2021.pdf
https://www.kabinetsformatie2017.nl/binaries/kabinetsformatie/documenten/publicaties/2017/10/10/regeerakkoord-vertrouwen-in-de-toekomst/Regeerakkoord+2017-2021.pdf
https://www.nationaalrapporteur.nl/Publicaties/Aanpak-mensenhandel-op-gemeentelijk-niveau/index.aspx
https://www.nationaalrapporteur.nl/Publicaties/Aanpak-mensenhandel-op-gemeentelijk-niveau/index.aspx
https://www.rijksoverheid.nl/binaries/rijksoverheid/documenten/kamerstukken/2016/06/15/tweede-kamerbrief-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-en-intensivering-zuid-nederland/tk-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-in-intensivering-zuid-nederland.pdf
https://www.rijksoverheid.nl/binaries/rijksoverheid/documenten/kamerstukken/2016/06/15/tweede-kamerbrief-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-en-intensivering-zuid-nederland/tk-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-in-intensivering-zuid-nederland.pdf
https://www.rijksoverheid.nl/binaries/rijksoverheid/documenten/kamerstukken/2016/06/15/tweede-kamerbrief-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-en-intensivering-zuid-nederland/tk-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-in-intensivering-zuid-nederland.pdf
https://www.rijksoverheid.nl/binaries/rijksoverheid/documenten/kamerstukken/2016/06/15/tweede-kamerbrief-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-en-intensivering-zuid-nederland/tk-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-in-intensivering-zuid-nederland.pdf
https://www.rijksoverheid.nl/binaries/rijksoverheid/documenten/kamerstukken/2016/06/15/tweede-kamerbrief-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-en-intensivering-zuid-nederland/tk-aanpak-ondermijnende-criminaliteit-in-zuid-nederland-rapportages-van-de-taskforce-brabant-zeeland-in-intensivering-zuid-nederland.pdf


mensenhandel Tiende rapportage van de Nationaal Rapporteur
164

‘bestuurlijk-juridische’ aanpak genoemd.7 In feite gaat het daarbij steeds om de vraag welke maatrege-
len het bestuur kan nemen om mensenhandel te voorkomen en te bestrijden.8 Bij ‘bestuur’ kan dan 
worden gedacht aan een veelheid aan overheidsdiensten die handelen op grondslag van het bestuurs-
recht, zoals de Belastingdienst, maar ook bijvoorbeeld de inspectiediensten van de Inspectie SZW9 of de 
Inspectie Leefomgeving en Transport (ILT).10 Een meer centrale plaats wordt binnen de bestuurlijke 
aanpak toegedicht aan gemeenten.11 In de gedecentraliseerde eenheidsstaat die Nederland is, spelen 
gemeenten een centrale rol in het overheidsfunctioneren. Niet in de laatste plaats is dat de afgelopen 
jaren te zien geweest aan de overheveling van aanzienlijke taken naar gemeenten, bijvoorbeeld op het 
gebied van jeugdhulp, werk en inkomen en de zorg aan langdurig zieken en ouderen.12

Ook de rol van gemeenten bij de aanpak van (georganiseerde) criminaliteit staat steeds meer in de be-
langstelling en ook ten aanzien van specifiek mensenhandel is dat het geval. In het bijzonder gaat het 
daarbij om de mogelijkheden die gemeenten hebben om via hun handhavingsinstrumentarium op te 
treden tegen overtredingen die samenhangen, of kunnen samenhangen, met mensenhandel. Een voor-
beeld is te zien in de gemeente Utrecht. Daarin is in de vergunningvoorwaarden voor de exploitant van 
een seksbedrijf ook een meldplicht over mensenhandel opgenomen.

Meldplicht in Utrecht
In art. 3:11 lid 7 van de Utrechtse APV is opgenomen dat exploitanten, indien bij hen redelijkerwijs 
een vermoeden dient te ontstaan van mensenhandel en/of andere vormen van uitbuiting, zij dit 
direct moeten melden bij de politie en de gemeentelijke toezichthouders. In de Beleidsregel ‘Mel-
den signalen mensenhandel’ is verder uitgewerkt wanneer en bij wie gemeld moet worden.13 
Uitgangspunt van de meldplicht is dat exploitanten en beheerders een ‘verlengstuk’ zijn van de 
door de gemeente uitvoerde controles in seksinrichtingen: ‘De beheerder/exploitant heeft een 
grote verantwoordelijkheid bij de bestrijding van mensenhandel. Op het moment van vergun-

7 Zie Van der Meij & Van der Leun 2010, p. 69. De laatste jaren wordt, waar het gaat om de rol van gemeenten bij de 
aanpak van georganiseerde criminaliteit, ook veel gesproken over ‘ondermijnende criminaliteit’ of de ondermij-
nende effecten van criminaliteit. Zie over de (nogal onbepaalde) term ‘ondermijning’ o.a. Huisman 2017 en Kolthoff 
& Khonraad 2016. 

8 Van Daele 2013, p. 287 verstaat onder een bestuurlijke aanpak ‘[…] alle bestuurlijke maatregelen die mogelijk zijn ter 
beheersing van georganiseerde criminaliteit’. Het gaat in potentie om alle overheidsorganisaties met een bestuurs-
rechtelijk mandaat, ofwel organisaties die bevoegdheden hebben op grondslag van het bestuursrecht. Van Daele 
benadrukt dat de bestuurlijke aanpak de strafrechtelijke niet vervangt, maar geldt als ‘complementair optreden’. 

9 Niet moet worden gedacht aan Inspectie SZW, Directie Opsporing omdat het hier gaat om een (bijzondere) opspo-
ringsdienst die bijgevolg acteert op grondslag van strafrechtelijke bevoegdheden. 

10 Zo was de Inspectie Leefomgeving en Transport betrokken bij een door ISZW-DO opgezette actiedag tegen uitbuiting in 
de transportsector. Zie daarover Inspectie SZW, ‘Arbeidsuitbuiting op de loer bij vrachtwagenchauffeurs’, raadpleegbaar 
via https://www.inspectieszw.nl/actueel/nieuws/2016/05/30/arbeidsuitbuiting-op-de-loer-bij-vrachtwagenchauffeurs 
(laatst geraadpleegd 3 mei 2017). 

11 Zo nu en dan lijkt het zelfs erop dat met de ‘bestuurlijke aanpak’ niets anders wordt bedoeld dan de ‘gemeentelijke 
aanpak’ van georganiseerde criminaliteit. Smits en Struiksma verstaan in een recent onderzoek onder de bestuurlijke 
aanpak van georganiseerde criminaliteit ‘het geheel van activiteiten van gemeenten die gericht zijn op het bestrijden, 
voorkomen, belemmeren en frustreren van criminele activiteiten, al dan niet in samenwerking met andere partners 
in een (geïntegreerde) aanpak’ [cursivering Nationaal Rapporteur]. Smits & Struiksma 2016, p. 15. De gelijkschakeling 
van gemeenten en het ‘bestuur’ in de ‘bestuurlijke aanpak’ is ook vindbaar bij Huisman 2017, p. 335-336. 

12 Vgl. in dit verband de totstandkoming van de Jeugdwet van 2014 en de Wet maatschappelijke ondersteuning 2015.
13 Gemeenteblad 2015, nr. 42885, p. 1-2. 

https://www.inspectieszw.nl/actueel/nieuws/2016/05/30/arbeidsuitbuiting-op-de-loer-bij-vrachtwagenchauffeurs


Zicht op mensenhandel in gemeenten
165

ningverlening dient de beheerder in staat te zijn om signalen van mensenhandel te herkennen. 
Als dat niet het geval is, is deze beheerder niet geschikt voor het vak van beheerder’.14

Naast het concreet inzetten van bestuurlijke instrumenten is ook te denken aan het formuleren van een 
specifiek, lokaal beleid ten aanzien van mensenhandel, waardoor het thema een meer duurzame plaats 
krijgt binnen het lokaal veiligheidsbeleid. Daarbij is een onderscheid te maken tussen algemeen lokaal 
beleid, waarbij mensenhandel louter is opgenomen in meer algemeen veiligheidsbeleid, zoals het inte-
graal en regionaal veiligheidsplan15, en specifiek lokaal beleid, waarbij specifiek ten aanzien van mensen-
handel op lokaal niveau een beleidsdocument tot stand is gekomen. Voorbeelden daarvan zijn bijvoor-
beeld vindbaar in de gemeenten Eindhoven en Hilversum.

Beleidsplan over mensenhandel in de gemeentes Eindhoven en Hilversum
Het beleidsplan over mensenhandel in Eindhoven omvat onder meer een oriëntatie op de aard 
en omvang van de problematiek in de stad en regio Eindhoven, een analyse van het huidige be-
leid en de opneming van verbeterpunten. Bovendien wordt daarin voorzien in een plan van aan-
pak voor het verbeteren van het beleid en wordt in het beleidsplan uitgebreid beschreven wie op 
welk moment welke bevoegdheden kan inzetten om mensenhandel te voorkomen en stoppen.16 
Specifiek lokaal beleid zal doorgaans een omschrijving van mensenhandel bevatten, de vraag of 
en zo ja, hoe mensenhandel zich in de gemeente voordoet, de vraag welk lokaal instrumentarium 
kan worden gehanteerd bij het voorkomen en stoppen daarvan en op welke manier de zorg en 
opvang voor slachtoffers lokaal en regionaal is geregeld. Dat is ook het geval in de gemeente 
Hilversum, waarin in 2013 een ‘Nota Mensenhandel’ is opgesteld, die de basis legt voor de men-
senhandelaanpak in die gemeente. In een brief van juli 2017 heeft de burgemeester van Hilver-
sum bovendien aangegeven te werken aan een regionale zorgstructuur, die moet waarborgen dat 
in de regio Gooi- en Vechtstreek slachtoffers op adequate wijze kunnen worden beschermd.17

Naast het al genoemde instrumentarium kan daarnaast, en in het bijzonder, worden gedacht aan de rol 
van de burgemeester. Los van de bevoegdheden die hem toekomen op grondslag van specifiek op men-
senhandel toegesneden beleid, staan hem ook een groeiend aantal algemene openbare orde-bevoegd-
heden ter beschikking die kunnen worden gebruikt.18 Ook kan de burgemeester in het zogeheten (lo-

14 Gemeenteblad 2015, nr. 42885, p. 1.
15 Art. 38b lid 1 Pw 2012 bepaalt dat de gemeenteraad ten minste eenmaal in de vier jaar de doelen vaststelt die de ge-

meente op het terrein van de veiligheid nastreeft door de handhaving van de openbare orde en de hulpverlening door 
de politie. De wettelijke grondslag van dit regionaal veiligheidsplan kan worden gevonden in art. 39 lid 1 Pw 2012. Dit 
plan wordt gezamenlijk samengesteld door de burgemeesters in de eenheid, tezamen met de hoofdofficier van justi-
tie. De regioburgemeester speelt bij de opstelling van dit plan doorgaans een belangrijke, coördinerende rol. 

16 Gemeente Eindhoven, ‘Beleidsplan mensenhandel Eindhoven’, Eindhoven 2014, raadpleegbaar via https://eindho-
ven.raadsinformatie.nl/document/1745501/1/document (laatst geraadpleegd: 25 juli 2017).

17 Brief van de burgemeester van Hilversum d.d. 25 augustus 2017 inzake het aanstellen van een zorgcoördinator 
mensenhandel. 

18 Zie voor een overzicht van meer recent geïntroduceerde bevoegdheden uitgebreid Dölle 2010 en Engberts & Corne-
lissen 2010. Voor een actueel overzicht van de bevoegdheden van de burgemeester zie Nederlands Genootschap van 
Burgemeesters, Zakboek Openbare orde en veiligheid, Den Haag: NGB 2017. Ten aanzien van gebiedsverboden zie nader 
Van der Vorm 2017, p. 344-360. Over de meer centrale rol die de burgemeester heden ten dage inneemt bij de bestrij-
ding van (georganiseerde) criminaliteit zie ook M. Misérus & N. Zoetbrood, ‘Sheriff aan het hoofd ener gemeente’, 
de Volkskrant 29 april 2017. 

https://eindhoven.raadsinformatie.nl/document/1745501/1/document
https://eindhoven.raadsinformatie.nl/document/1745501/1/document


mensenhandel Tiende rapportage van de Nationaal Rapporteur
166

kaal) ‘driehoeksoverleg’ een belangrijke ‘aanjager’ zijn om het thema van de mensenhandel op de 
gemeentelijke agenda te zetten en daarvoor blijvend aandacht te vragen.19

Vanuit deze verschillende invalshoeken wordt duidelijk dat gemeenten20 een meer dan substantiële rol 
kunnen spelen bij de aanpak van georganiseerde criminaliteit, en mensenhandel in het bijzonder. In 
een onderzoek uit 2012 heeft de Nationaal Rapporteur expliciet aandacht gevraagd voor de rol van ge-
meenten bij de aanpak van mensenhandel.21 Daarin wordt weliswaar vastgesteld dat mensenhandel 
meer onder de aandacht van gemeenten wordt gebracht, maar zijn ook tekortkomingen naar boven 
gekomen. Ook andere onderzoeken constateren lacunes bij de aanpak van mensenhandel door ge-
meenten. In een recent, in opdracht van het WODC, uitgevoerd onderzoek geeft ruim de helft van de 
ondervraagde gemeenten aan geen zicht te hebben op de aanwezigheid van mensenhandel in de ge-
meente.22 Ook geeft 63 procent van de respondenten aan geen zicht te hebben op het schaalniveau 
waarop mensenhandel zich binnen de gemeentegrenzen manifesteert.23

Het is om uiteenlopende redenen lastig een algemeen overzicht te krijgen van de stand van zaken op het 
gebied van de aanpak van mensenhandel in Nederlandse gemeenten. Daaraan ten grondslag ligt in 
eerste instantie een kwantitatief aspect: het aantal gemeenten in Nederland – op 1 januari 2017 waren 
dat er 388 – maakt van monitoring een omvangrijke taak. Ten tweede kan worden gewezen op de ruim-
te die gemeenten toekomt bij het maken van mensenhandelbeleid. Hoewel de taken en verantwoorde-
lijkheden van gemeenten ten aanzien van hulp en opvang aan slachtoffers van mensenhandel wettelijk 
zijn verankerd,24 ligt dat voor de rol van gemeenten bij de bestuurlijke aanpak van mensenhandel an-
ders. De wijze waarop aan deze rol invulling wordt gegeven is in sterke mate een kwestie die aan ge-
meenten zelf is gelaten. Dit betekent dat een grote diversiteit aan gemeentelijk mensenhandelbeleid 
kan bestaan en, vooruitlopend op de resultaten die in dit hoofdstuk worden besproken, ook daadwer-
kelijk bestaat.

19 Het driehoeksoverleg is geformaliseerd in art. 13 lid 1 Pw 2012. In art. 13 lid 3 Pw 2012 is voorts bepaald dat op verzoek 
van de burgemeester het driehoeksoverleg op gemeentelijk niveau plaatsvindt. De belangrijke rol van de burge-
meester werd door de Nationaal Rapporteur reeds benadrukt in een onderzoek uit 2012. Daarin luidde een van de 
aanbevelingen: ‘Bestuurlijke daadkracht is noodzakelijk voor een effectieve aanpak van mensenhandel op regionaal 
niveau. Eén van de burgemeesters uit de regio, bij voorkeur de regiogemeente, moet de regierol op zich nemen om 
mensenhandel effectief te bestrijden. Nationaal Rapporteur 2012 (Effectieve aanpak op gemeentelijk niveau), p. 158.

20 Hieronder worden in dit hoofdstuk gemakshalve de gemeente zelf, de burgemeester, het college van b en w en de 
gemeenteraad verstaan. Bij de gemeentelijke aanpak gaat het vaak om een bestuurlijke aanpak, die zich primair 
richt op de bevoegdheden die de burgemeester toekomt. Niet moet echter uit het oog worden verloren dat de ge-
meenteraad een minstens zo grote rol kan spelen bij het initiëren en controleren van een effectief mensenhandel-
beleid. 

21 Nationaal Rapporteur 2012 (Mensenhandel. Effectieve aanpak op gemeentelijk niveau). 
22 Smits & Struiksma 2016, p. 22. Gemeenten zijn in dit onderzoek bevraagd door middel van een survey. 270 van de 389 

geïnviteerde gemeenten hebben de survey ingevuld, een respons van 69%. 
23 Smits & Struiksma 2016, p. 24; p. 29-30. De onderzoekers onderscheiden een lokale, regionale en landelijke en in-

ternationale schaal. Doel van de vraag is geweest om te achterhalen of gemeenten indicaties hebben of mensenhan-
del zich ook buiten de lokale schaal voordoet. Inschatting van een meerderheid van de respondenten is dat men-
senhandel zich vooral op lokaal niveau voordoet, en op meerdere locaties binnen de gemeenten (p. 25). 

24 VNG 2015. Zie ook §5.3.4. 

https://www.nationaalrapporteur.nl/Publicaties/Aanpak-mensenhandel-op-gemeentelijk-niveau/index.aspx
https://www.nationaalrapporteur.nl/Publicaties/Aanpak-mensenhandel-op-gemeentelijk-niveau/index.aspx
https://www.huiselijkgeweld.nl/beleid/gemeentelijk/gemeenten-en-de-opvang-van-en-zorg-voor-slachtoffers-van-mensenhandel-


Zicht op mensenhandel in gemeenten
167

Om de rol van gemeenten bij de mensenhandelaanpak meer te uniformeren zijn de afgelopen jaren 
enkele initiatieven ontplooid.25 Vooral het Centrum voor Criminaliteitspreventie en Veiligheid (CCV) 
heeft hierin een belangrijke adviserende en ondersteunende rol.26 In samenwerking met het CCV en het 
LIEC/RIEC heeft het ministerie van VenJ in 2014 het ‘Basisniveau bestuurlijke aanpak van mensenhandel’ 
ontwikkeld, waarin staat welke maatregelen – minimaal – nodig zijn om mensenhandel vanuit gemeen-
ten effectief aan te pakken.27 Drie onderdelen vormen de kern van dit basisniveau:

Gemeenten moeten mensenhandel actief signaleren, en dus moeten medewerkers van gemeen-
ten worden getraind in het herkennen van signalen van mensenhandel;

Elke gemeente moet beschikken over een functionaris ‘die optreedt als contactpersoon binnen 
de gemeente, bekend is met de bestuurlijke mogelijkheden om op te treden tegen mensenhandel 
en bekend is met de instanties waar slachtoffers mensenhandel terecht kunnen’;

Elke gemeente dient gemeentelijk beleid en lokale regelgeving te hebben die de aanpak van 
mensenhandel ondersteunt.

De totstandkoming van het basisniveau past in een tendens om de ‘oren-en-ogenfunctie’ van gemeen-
ten bij de aanpak van mensenhandel uit te lichten. Ook de EU-richtlijn mensenhandel getuigt daarvan. 
In artikel 18 lid 3 van deze richtlijn staat:

De lidstaten bevorderen regelmatige opleiding voor functionarissen, waaronder eerstelijnspoli-
tieagenten, die mogelijk in contact komen met slachtoffers en potentiële slachtoffers van men-
senhandel; deze opleiding moet hen in staat stellen slachtoffers en potentiële slachtoffers van 
mensenhandel te herkennen en met hen om te gaan.

Hoewel in deze bepaling niet specifiek de gemeenten worden genoemd is in de preambule van de richt-
lijn opgenomen dat functionarissen die mogelijk in contact komen met slachtoffers of potentiële 
slachtoffers van mensenhandel, dus ongeacht voor welke organisatie zij werkzaam zijn, een passende 
opleiding moeten krijgen om dergelijke slachtoffers te herkennen en met hen om te gaan. Ook is be-
paald dat deze ‘opleidingsverplichting’ moet worden aangemoedigd voor, ‘afhankelijk van lokale om-
standigheden’, andere groepen overheidspersoneel die bij de uitoefening van hun taak in contact kun-
nen komen met slachtoffers van mensenhandel.28

25 Zie bijvoorbeeld ook de checklist die het Nederlands Jeugdinstituut (NJI) recent heeft ontwikkeld voor de aanpak van 
loverboyproblematiek door gemeenten. De checklist is raadpleegbaar via https://www.nji.nl/nl/Download-NJi/Publica-
tie-NJi/Hoe-pak-je-loverboyproblematiek-aan-Checklist-voor-gemeenten.pdf (laatst geraadpleegd 2 november 2017).

26 Het CCV wordt gefinancierd door het ministerie van VenJ en ontwikkelt voor gemeenten onder meer praktische 
handboeken, die behulpzaam kunnen zijn bij het ontwikkelen van beleid op meerdere veiligheidsthema’s. Meer 
informatie over het CCV is vindbaar op www.hetccv.nl (laatst geraadpleegd 28 augustus 2017). 

27 Volgens de minister van VenJ dient het basisniveau ‘als referentiekader voor gemeenten en biedt [het] concrete 
handelingsperspectieven. Het is zowel bedoeld als middel om gemeenten bewust te maken van hun rol in de aanpak 
van mensenhandel, als een ondersteuning voor gemeenten bij het vormgeven van deze rol als partner in de inte-
grale aanpak’. Kamerstukken II 2014/15, 28638, 128, p. 1. Het basisniveau kan als een verbijzondering worden gezien van 
het meer in het algemeen op de bestuurlijke aanpak van georganiseerde criminaliteit toegespitste ‘Handboek be-
stuurlijke aanpak georganiseerde criminaliteit’, dat door het CCV in 2010 is uitgegeven, vgl. CCV 2010.

28 Overweging 25 Preambule EU-richtlijn mensenhandel. 

http://www.hetccv.nl
https://www.nji.nl/nl/Download-NJi/Publicatie-NJi/Hoe-pak-je-loverboyproblematiek-aan-Checklist-voor-gemeenten.pdf
https://www.nji.nl/nl/Download-NJi/Publicatie-NJi/Hoe-pak-je-loverboyproblematiek-aan-Checklist-voor-gemeenten.pdf


mensenhandel Tiende rapportage van de Nationaal Rapporteur
168

Beide ‘kaders’ zijn interessant, omdat zij gezamenlijk een soort van randvoorwaarden scheppen waaraan 
gemeentelijk mensenhandelbeleid zou moeten voldoen. In dit verband is ook noemenswaardig dat het 
CCV op basis van het basisniveau de drie genoemde onderdelen verder heeft uitgewerkt en informatiebro-
chures heeft gemaakt die gemeenten bij de implementatie ervan behulpzaam kunnen zijn.29 Ook is Stich-
ting FairWork nauw betrokken bij het op grotere schaal trainen van gemeentepersoneel. Zo werden in 2015 
113 gemeenten bereikt die een opleiding voor beleidsmedewerkers hebben gevolgd, in 2016 waren dit er 
78. Voorts volgden in 2016 en 2017 zeven gemeenten een opleiding voor ‘personeel met burgercontact’; het 
kan dan gaan om baliepersoneel, toezichthouders of leden van de sociale wijkteams.30

5.1 Het doel en de ordening van dit onderzoek

Gemeenten kunnen uiteenlopende initiatieven nemen om mensenhandel te voorkomen en stoppen, 
zo werd hierboven gaandeweg al duidelijk. In dit onderzoek worden ten aanzien van de plaats van ge-
meenten bij de aanpak van mensenhandel vier rollen onderscheiden.

Figuur 5.1 De rol van gemeenten bij de aanpak van mensenhandel

Het groot aantal gemeenten, in combinatie met de vrijheid die gemeenten hebben om zelf te beslissen 
of, en zo ja hoe het lokaal beleid ten aanzien van mensenhandel wordt ingericht, maakt de vraag inte-
ressant op welke wijze daaraan in de onderscheiden gemeenten invulling wordt gegeven. Daartoe is ten 
behoeve van dit onderzoek een vragenlijst uitgezet onder alle, in 2016 in Nederland bestaande gemeen-
ten. De hoofdvraag die in dit onderzoek centraal stond, luidt: welke inhoud geven gemeenten aan hun 

29 Dit materiaal is raadpleegbaar via https://hetccv.nl/onderwerpen/mensenhandel/ (laatst geraadpleegd 26 april 2017). 
30 Schriftelijke informatie van Stichting FairWork d.d. 26 april 2017. 

De rol van gemeenten bij
de aanpak van
mensenhandel

Gemeente als 
deel van de 

integrale 
aanpak

Gemeente als 
verantwoordelijk

voor de zorg
en opvang van

slachto	ers

Gemeente als
signaleerder

Gemeente als 
beleidsmaker

https://hetccv.nl/onderwerpen/mensenhandel/


Zicht op mensenhandel in gemeenten
169

rol bij de aanpak van mensenhandel? De vragenlijst die gemeenten voorgelegd hebben gekregen was 
geordend aan de hand van de vier voornoemde rollen. Bij de inhoud van elk van die rollen wordt hier-
onder beknopt stilgestaan.

De gemeente als signaleerder. In eerste instantie is het van belang dat gemeenten in staat zijn mensenhan-
delsignalen te herkennen. Eerst als gemeenten weten waar zij op moeten letten, kan mensenhandel 
effectief worden herkend, kunnen slachtoffers worden beschermd en de signalen worden doorgezet 
naar ketenpartners die handelen vanuit een eigen verantwoordelijkheid. De signaleringsfunctie van 
gemeenten is opgenomen in het ‘Basisniveau bestuurlijke aanpak van mensenhandel’ en wordt daarin 
beschouwd als een minimumeis voor een effectieve, gemeentelijke aanpak.

De gemeente als beleidsmaker. Gemeenten zijn verantwoordelijk voor het opmaken van veiligheidsbeleid. 
Zij voeren daarover zelf de regie. Naast een meer algemeen veiligheidsbeleid kan ook worden gedacht 
aan thematisch veiligheidsbeleid, dat zich in het bijzonder richt op het voorkomen en tegengaan van 
specifieke verschijningsvormen van criminaliteit, bijvoorbeeld drugscriminaliteit of mensenhandel.

De gemeente als deel van de integrale aanpak. De grondgedachte achter de bestuurlijke aanpak is dat verschil-
lende organisaties complementair aan elkaar functioneren. Het aanwenden van gemeentelijke bestuur-
lijke bevoegdheden zal doorgaans samenlopen met een strafrechtelijke aanpak, waarvoor politie en OM 
verantwoordelijk zijn. Een effectieve aanpak vergt afstemming. Een belangrijke rol komt in dit verband 
toe aan de sinds 2007 bestaande RIEC’s. Een gemeentelijke aanpak die met andere partijen is afgestemd 
wordt ‘integrale aanpak’ genoemd. Om verplaatsingseffecten te voorkomen – het zogenoemde ‘water-
bedeffect’ – is het regionaal afstemmen van lokaal beleid bovendien van groot belang.31

De gemeente als verantwoordelijk voor de zorg en opvang van slachtoffers van mensenhandel. Gemeenten zijn finan-
cieel en organisatorisch verantwoordelijk voor de zorg voor en opvang van slachtoffers van mensenhan-
del. Dit is een wettelijk verankerde verplichting, die primair voortvloeit uit de Wet maatschappelijke 
ondersteuning 2015 (Wmo 2015) en de Jeugdwet. De taken en verantwoordelijkheden van gemeenten 
ten aanzien van de bescherming van slachtoffers zijn uitgebreid beschreven in een rapport van de VNG 
uit 2015.32

5.2 Methodologie

Voor dit onderzoek is een vragenlijst (zie Bijlage 4) uitgezet onder alle gemeenten van Nederland. In 
juli 2016, toen Nederland in totaal 390 gemeenten kende, zijn de gemeenten per e-mail benaderd om 
deel te nemen door middel van een uitnodiging, gericht aan de burgemeester. De survey is uitgezet 
via het online platform SurveyMonkey en bestond uit vragen over de signalering van mensenhandel, 
het beleid over mensenhandel, de integrale en regionale samenwerking op het terrein van mensen-
handel en de zorg voor en opvang van slachtoffers van mensenhandel. In december 2016 is een herin-
nering gestuurd naar gemeenten die de survey nog niet hadden ingevuld. In april 2017 is de survey 
voor de laatste maal ingevuld. In de uitnodigingsbrief werden burgemeesters aangemoedigd zelf de 

31 Zie daarover uitgebreid Bernasco, Elffers & Bruinsma 2006. 
32 VNG 2015. 



mensenhandel Tiende rapportage van de Nationaal Rapporteur
170

survey in te vullen, maar werd hen ook gewezen op de mogelijkheid om dit te laten doen door een bij 
het thema betrokken beleidsmedewerker. 28,1% van de respondenten bestaat uit burgemeesters.33 
54,5% van de respondenten is beleidsmedewerker openbare orde en veiligheid (in beleidsjargon ook 
wel ‘OOV’er’ of ‘AOV’ver’ genoemd). 17,4% van de surveys is ingevuld door gemeenteambtenaren met 
een andere functie. In deze gevallen werd bijvoorbeeld alleen ‘beleidsmedewerker’ ingevuld, zonder 
dat de precieze portefeuille bekend werd. In veel gevallen ging het wel om functies die gerelateerd 
zijn aan het veiligheidsdomein, maar die niet zonder meer kunnen worden gelijkgesteld met die van 
de beleidsadviseur.34

Figuur 5.2 Functies van de respondenten die aan dit onderzoek hebben meegewerkt (N=167)

In totaal is de vragenlijst 186 maal ingevuld. 19 gemeenten hebben de vragenlijst twee of meer keren 
ingevuld. Van die gemeenten is voor de analyse slechts één ingevulde vragenlijst gebruikt, waarbij 
als uitgangspunt is gehanteerd dat de meest compleet ingevulde vragenlijst is gebruikt of, indien de 
gemeente twee compleet ingevulde vragenlijsten had ingevoerd, de laatst ingediende. In totaal blij-
ven dan 167 unieke gemeenten over die de enquête hebben ingevuld. In het jaar dat de enquête voor 
het eerst werd uitgezet – 2016 – waren in Nederland 390 gemeenten.35 Dit betekent dat de vragen-
lijst door 42,8% van de gemeenten is ingevuld. Niet elke gemeente heeft de vragenlijst compleet 
ingevuld, waardoor de omvang van de populatie in dit onderzoek kan verschillen per te bespreken 
onderdeel.

De namen van de gemeenten worden in dit onderzoek niet vermeld: het invullen van de survey is name-
lijk gebeurd op voorwaarde van anonieme verwerking van de data. In de volgende figuur is te zien wat 
het inwoneraantal is van de gemeenten waarin de respondenten werkzaam zijn.

33 Daarvan was één persoon loco-burgemeester. 
34 Het gaat dan bijvoorbeeld om een ‘coördinator sluitende aanpak jeugd’, de coördinator van een fraudeteam of een 

‘beleidsadviseur sociaal domein’.
35 Op 1 januari 2017 waren er nog 388 gemeenten. Vgl. Centraal Bureau voor de Statistiek, ‘In twintig jaar bijna 240 

gemeenten minder’, raadpleegbaar via: https://www.cbs.nl/nl-nl/nieuws/2016/52/in-twintig-jaar-bijna-240-ge-
meenten-minder (laatst geraadpleegd 25 juli 2017). 

55%

28%

17%

Beleidsmedewerker OOV

Burgemeester

Overige

https://www.cbs.nl/nl-nl/nieuws/2016/52/in-twintig-jaar-bijna-240-gemeenten-minder
https://www.cbs.nl/nl-nl/nieuws/2016/52/in-twintig-jaar-bijna-240-gemeenten-minder


Zicht op mensenhandel in gemeenten
171

Figuur 5.3 Inwoneraantal van de gemeenten waarin respondenten werkzaam zijn.

Aan de methode die in dit onderzoek is gebruikt, zijn een aantal beperkingen verbonden. Allereerst 
hebben niet alle 390 gemeenten die zijn uitgenodigd om aan dit onderzoek deel te nemen de vragenlijst 
ook daadwerkelijk ingevuld. In totaal hebben 167 gemeenten de vragenlijst ingevuld, een respons rate van 
42,8%. Er kan dan ook niet worden gesproken van een aselecte steekproef. Het gevolg hiervan is dat 
voorzichtigheid is geboden bij het generaliseren van de resultaten uit dit onderzoek. Een tweede beper-
king is dat de kwantitatieve benadering die in dit onderzoek is gehanteerd het bemoeilijkt om te achter-
halen wat de dieperliggende oorzaken zijn voor de stand van zaken in de gemeenten. Zo heeft de vra-
genlijst bijvoorbeeld inzicht gegeven in het bewustzijn over mensenhandel bij gemeenten, of de aan- of 
afwezigheid van beleid in gemeenten, maar is het slechts tot op zekere hoogte mogelijk geweest uit te 
vragen welke verklaringen aan de antwoorden ten grondslag hebben gelegen.

5.3 Bespreking van de resultaten

In deze paragraaf worden de resultaten besproken. Zoals hierboven al is toegelicht, gebeurt dat aan de 
hand van verschillende rollen die gemeenten bij de aanpak van mensenhandel kunnen spelen.

5.3.1 De gemeente als signaleerder
Het goed kunnen signaleren van mensenhandel door medewerkers van gemeenten is van groot belang 
voor het ondernemen van vervolgacties. Die vervolgacties bestaan niet alleen uit het oppakken van de 
eigen verantwoordelijkheden die gemeenten hebben, maar in het bijzonder ook uit het delen van sig-
nalen met andere ketenpartners. Idealiter immers delen gemeenten signalen van mensenhandel direct 
met de politie en het OM. Die organisaties kunnen, indien daartoe aanleiding bestaat, een opsporings-
onderzoek starten.35 Niet zelden gebeurt het dat gemeenten belangrijke informatie aanleveren waarop 
vervolgens politie en OM een opsporingsonderzoek kunnen bouwen.

35 In de OM-aanwijzing mensenhandel staat: ‘Signalen van mensenhandel moeten in alle gevallen worden opgepakt. 
Dat betekent dat wordt bekeken of er voldoende relevante aanknopingspunten voor opsporing zijn. Als dat het geval 
is, dienen deze in overleg met de officier van justitie, te worden onderzocht’. Aanwijzing mensenhandel, Stcrt. 2013, 
16816, onder ‘Opsporing’. 

7%

29%

33%

17%

14%

10.000 of minder

10.000-25.000

25.001-50.000

50.001-100.000

100.001 of meer



mensenhandel Tiende rapportage van de Nationaal Rapporteur
172

Van signaal tot opsporingsonderzoek
In Amsterdam werd dit jaar door een toezichthouder van de afdeling Wonen een controle uit-
gevoerd wegens meldingen van overlast door buren. De toezichthouder trof een volgepakte 
woning aan met matrassen op de grond. De aangetroffen mensen bleken afkomstig uit Bangla-
desh en India. De signalen zijn door de portefeuillehouder mensenhandel van de gemeente 
Amsterdam doorgezet naar het casusoverleg van het RIEC, waarin naast de gemeente onder 
andere ook politie, OM, IND en de Belastingdienst zitting hebben. De politie startte daarop een 
nader onderzoek.36

Bewustzijn
Uit dit onderzoek blijkt dat de mate waarin respondenten zich bewust zijn van het voorkomen van 
mensenhandel in hun gemeente, uiteenloopt. Op de vraag of mensenhandel voorkomt in de gemeen-
te geeft 35,2% (N=165) van de respondenten aan dat niet te weten. 6,7 procent geeft aan dat mensenhan-
del niet voorkomt in de gemeente. De overige 58,2% geeft aan dat mensenhandel wel voorkomt in de 
gemeente.

Er blijkt een significant verband te zijn tussen het inwoneraantal van de gemeenten en de mate waarin 
de respondent aangeeft niet te weten of mensenhandel in de gemeente voorkomt.37 Kleinere gemeen-
ten (0-25.000 inwoners, n=54) geven significant vaker aan niet te weten of mensenhandel voorkomt dan 
middelgrote en grotere gemeenten; 61,1% van de respondenten in kleine gemeenten heeft ingevuld niet 
te weten of mensenhandel naar zijn of haar oordeel voorkomt. In middelgrote en grote gemeenten ligt 
dit aantal veel lager. In de middelgrote gemeenten (25.001-50.000 inwoners) geeft 28,6% (n=49) van de 
respondenten aan niet te weten of mensenhandel voorkomt. In de grote gemeenten (50.001->300.000) 
ligt dat percentage op 21,6% (n=51).

36 Schriftelijke informatie van de gemeente Amsterdam d.d. 23 augustus 2017.
37 (χ2 =19,998; df=2;p=0,000; V=0,360; p=0,000). Om dit significant verband te vinden, is het nodig geweest het aantal 

gemeentecategorieën (naar inwonertal) te reduceren tot drie groepen. Bovendien is daarbij de groep respondenten 
die heeft aangegeven dat mensenhandel niet voorkomt in de gemeente uitgesloten, waardoor de omvang van de 
populatie 154 is (slechts 6,7% van de gemeenten heeft aangegeven dat mensenhandel niet voorkomt in de gemeente).



Zicht op mensenhandel in gemeenten
173

Figuur 5.4 Mate waarin respondenten aangeven of mensenhandel voorkomt in de 
gemeente (N=154)

Respondenten is ook gevraagd aan te geven of specifieke sectoren bestaan die binnen hun gemeente 
kwetsbaar zijn voor mensenhandel (N=162). Van de kleine gemeenten (n=60) geeft 45% aan dat de seks-
industrie een kwetsbare sector is voor mensenhandel en geeft 48,3% aan dat de land- en tuinbouw een 
kwetsbare sector is voor mensenhandel; in de groep met middelgrote gemeenten (n=52) is dit 59,6% 
voor de seksindustrie en 67,3% voor de land- en tuinbouwsector; van de grotere gemeenten (n=50) is dit 
84% voor de seksindustrie en 24% voor de land- en tuinbouwsector.

Registratie
Op het gebied van signalering is ook belangrijk te weten of gemeenten het aantal (mogelijke) gevallen 
van mensenhandel bijhouden. Dit blijkt voor het merendeel van de gemeenten niet het geval: 67,9% 
van de respondenten (N=162) geeft aan het aantal (mogelijke) gevallen van mensenhandel in de ge-
meente in 2015 niet te hebben geregistreerd. 17,9% geeft aan dit aantal wel bij te houden, 14,2% van de 
respondenten geeft aan dit niet te weten. In de meeste gevallen lag het aantal geregistreerde (mogelijke) 
gevallen onder de 10, op één uitschieter na: in een grote, randstedelijke gemeente werden 260 (moge-
lijke) gevallen van mensenhandel geregistreerd in 2015.

Figuur 5.5 Mate waarin gemeenten het aantal gevallen van mensenhandel 
registreerden in 2015 (N=162)

68%

18%

14%

Niet

Wel

Weet niet

Kleine gemeenten
(n=54)

Pe
rc

en
ta

ge

Middelgrote
gemeenten (n=49)

Grote gemeenten
(n=51)

0

10

20

30

40

50

60

70

80

38,9% 71,4% 78,4%Ja

61,1% 28,6% 21,6%Weet ik niet



mensenhandel Tiende rapportage van de Nationaal Rapporteur
174

De vraag of binnen de gemeente een contactpersoon werkzaam is bij wie signalen van mensenhandel 
gemeld kunnen worden, heeft 81,3% bevestigend beantwoord (N=160). In het merendeel van de geval-
len (68,8%) ging het om een contactpersoon die in dienst was van de gemeente. 12,5% van de 160 res-
pondenten gaf aan dat de contactpersoon is aangesteld bij een andere organisatie. 15,6% gaf aan niet te 
beschikken over een contactpersoon of dit niet te weten (3,1%). In veel gevallen is deze contactpersoon 
overigens de beleidsmedewerker op het gebied van openbare orde en veiligheid of integrale veiligheid. 
In een meerderheid van de gevallen heeft deze persoon ook een training genoten in het herkennen van 
signalen van mensenhandel (66,4%, n=110). 28,2% van de respondenten geeft aan dat deze persoon 
daarin geen training heeft gehad. Van de gemeenten met een eigen contactpersoon voor het melden 
van signalen van mensenhandel gaf een meerderheid aan dat ook andere functionarissen dan die con-
tactpersoon zijn getraind in het herkennen van signalen. Het ging dan onder meer om (andere) be-
leidsmedewerkers, toezichthoudend en handhavend personeel en baliemedewerkers. Ook vulden res-
pondenten in dat GGD-medewerkers zijn getraind, medewerkers van het Centrum Jeugd en Gezin, het 
sociaal wijkteam en de leerplichtambtenaren. Sommige respondenten gaven aan dat ook brandweer-
medewerkers waren getraind, evenals ambtenaren van de afdeling bouw- en woningtoezicht.

5.3.2 De gemeente als beleidsmaker
In dit onderzoek is respondenten gevraagd naar de aanwezigheid van mensenhandelbeleid in hun gemeente. 
Om zicht te krijgen op de manier waarop dit mensenhandelbeleid vorm heeft gekregen is een tweedeling aan-
gehouden tussen twee ‘vormen’ van mensenhandelbeleid, dat hierboven werd geïntroduceerd: algemeen lokaal 
beleid en specifiek lokaal beleid. Algemeen lokaal beleid heeft, zoals de naam al doet vermoeden, een algemeen 
karakter. Van algemeen mensenhandelbeleid is bijvoorbeeld sprake bij opneming van mensenhandel in het om 
de vier jaar vast te stellen Integraal Veiligheidsplan. Maar ook kan daarvan sprake zijn als gemeenten alleen zijn 
aangesloten bij regionale initiatieven. De gemeente is in dat geval wel deel van ‘een’ beleid, maar beschikt niet 
zelf over een specifiek daarop toegesneden beleidsplan. Tot slot kan worden gedacht aan opneming van men-
senhandel in het coalitieakkoord; dat wordt na de gemeenteraadsverkiezingen opgesteld door de gevormde 
coalitie en vormt op hoofdlijnen het beleid voor het college van b en w in de vierjarige zittingsperiode. Opne-
ming van mensenhandel in dit akkoord is in dit onderzoek als een algemene beleidsvorm gezien. Daarin staat 
namelijk niet uitgebreid beschreven hoe en met welke middelen mensenhandel op lokaal niveau kan worden 
tegengegaan, maar wordt als gezegd veel meer op hoofdlijnen bepaald wat de prioriteiten op veiligheidsgebied 
zijn. Van specifiek lokaal beleid is sprake als de gemeente beschikt over een specifiek op de aanpak van mensen-
handel gericht beleidsplan of beleidsdocument. Zo’n plan ziet in directe zin op het thema mensenhandel en de 
vraag welke middelen de gemeente voor de aanpak daarvan, gelet op de lokale situatie, kan inzetten.

Uit dit onderzoek blijkt dat weinig gemeenten over specifiek lokaal mensenhandelbeleid beschikken. Daar-
naar gevraagd geeft slechts 4,5% (N=156) van de respondenten aan dat de gemeente beschikt over een 
specifiek op mensenhandel gericht beleidsplan. Eenzelfde percentage van de gemeenten werkt daar mo-
menteel aan. Van de gemeenten die niet beschikken over een specifiek op mensenhandel gericht beleids-
plan, geeft ongeveer de helft als reden op (48,9%, N=137) dat de opneming van mensenhandel in het inte-
graal of regionaal veiligheidsplan volstaat. 41,6% vindt specifiek beleid niet noodzakelijk omdat per geval 
wordt bekeken welke middelen nodig zijn om mensenhandel aan te pakken (ad hoc-beleid). 10,2% geeft 
aan dat mensenhandel in de betreffende gemeente geen prioriteit heeft en 5,8% zegt dat mensenhandel 
in de gemeente niet voorkomt. 32,1% van de respondenten heeft ook andere redenen voor het ontbreken 
van specifiek beleid genoemd. In sommige gemeenten is de aanpak van mensenhandel bijvoorbeeld on-
dergebracht in regio-overstijgende beleidsplannen, waarbij ook de opneming van mensenhandel in een 
meer algemene ‘ondermijningsaanpak’ wordt genoemd. Ook komt bij de antwoordcategorie ‘overige’, 



Zicht op mensenhandel in gemeenten
175

waarin respondenten zelf iets konden invullen, meermalen terug dat mensenhandel in de gemeente niet 
voorkomt of dat er geen bekende gevallen bekend zijn. Overigens is het vermeldenswaardig dat het over-
grote deel van de gemeenten dat beschikt over specifiek lokaal beleid, of dat op dit moment ontwikkelen, 
aangeeft dat zij zicht hebben op mensenhandel in hun gemeente.

Ten aanzien van het algemeen lokaal beleid valt op dat een bijzonder laag aantal gemeenten mensenhandel 
in het coalitieakkoord heeft opgenomen; daarvan is slechts in 7,6% van de gemeenten sprake (N=158). Een 
andere vorm van algemeen beleid is het zoeken van aansluiting bij regionale initiatieven. Een voorbeeld 
daarvan is de participatie in een regionaal veiligheidsplan, waarin de regionale veiligheidsdoelen voor een 
periode van vier jaar zijn vastgelegd. 73,6% (N=155) van de respondenten geeft aan dat de gemeente waar-
voor zij werkzaam zijn, participeert in een regionaal veiligheidsplan waarin mensenhandel een onderwerp 
is. In de overige gevallen is mensenhandel geen thema in dat plan, participeert de gemeente daar niet in 
of zegt de respondent niet te weten of mensenhandel een thema is op regionaal niveau.

Ingezette middelen
Mensenhandelbeleid kan bestaan uit verschillende middelen om de daarin gestelde doelen te bereiken. 
Respondenten is in dit onderzoek gevraagd welk instrumentarium zij gebruiken bij hun aanpak van 
mensenhandel en kregen daarbij enkele keuzes voorgelegd. Daarbij is geabstraheerd van de vorm waar-
in het mensenhandelbeleid is gegoten. De vragen zijn dus zowel beantwoord door gemeenten die men-
senhandel wel en gemeenten die mensenhandel niet in een (specifiek) lokaal mensenhandelbeleid 
hebben verankerd. Idee daarachter is dat de nog te noemen instrumenten ook los van het bestaan van 
beleid kunnen worden ingezet, op ad hoc-basis. De afwezigheid van beleid impliceert immers niet dat 
gemeenten in concrete gevallen niet goed zouden kunnen handelen.

Een minderheid van de respondenten geeft aan geen instrumenten in te zetten dan wel niet te weten 
welke dat zijn (13,7%, N=153). 62,8% antwoordt dat regulering met betrekking tot prostitutie wordt ge-
bruikt om mensenhandel aan te pakken. 60,1% hanteert ook regulering ten aanzien van burgerzaken, 
bijvoorbeeld rondom de inschrijving in de Gemeentelijke Basis Administratie (GBA). Ook wordt regel-
geving over ruimtelijke ordening (45,1%) en brandveiligheid (34,6%) gebruikt. Bij de antwoordcategorie 
‘overige’ wordt door respondenten meermaals de Wet Bibob genoemd, die gemeenten de mogelijkheid 
verschaft om, voorafgaand aan het verlenen van een vergunning, de (criminele) antecedenten van de 
aanvrager na te gaan en op basis daarvan eventueel niet tot het verlenen daarvan over te gaan.

In veel van de gemeenten is in de APV regelgeving omtrent prostitutie opgenomen, namelijk 93,5% 
(N=153).38 Op verschillende manieren wordt in de APV-regelgeving over prostitutie rekening gehouden 
met aspecten die relevant kunnen zijn voor een beleid gericht op het voorkomen van mensenhandel, 
zoals te zien in de onderstaande tabel.39 In 10,6% van de deelnemende gemeenten (N=142) geldt de zo-
genoemde ‘nuloptie’, wat inhoudt dat deze geen prostitutievergunningen verlenen.

38 Dit percentage komt in sterke mate overeen met bevindingen uit eerder onderzoek van Van Wijk, Van Ham, Harde-
man en Bremmers, dat werd uitgevoerd in opdracht van het WODC. In dat onderzoek heeft 83% van de gemeenten 
een vragenlijst ingevuld over het lokale prostitutiebeleid. 94,7% van de respondenten geeft aan te beschikken over 
APV-regels omtrent de exploitatie van prostitutiebedrijven. Van Wijk, Van Ham, Hardeman et al. 2014, p. 55.

39 Uit het reeds aangehaalde onderzoek van Van Wijk, Van Ham, Hardeman et al. blijkt dat bijna 60% van de respon-
denten in het prostitutiebeleid aandacht besteedt aan het bestrijden van mensenhandel. Van Wijk, Van Ham, Har-
deman et al. 2014, p. 54. 



mensenhandel Tiende rapportage van de Nationaal Rapporteur
176

Tabel 5.1  Vorm waarin rekening wordt gehouden met mensenhandelaspecten in de APV-regelgeving 
omtrent prostitutie (in procenten, N=142)

Vorm waarin rekening wordt gehouden met mensenhandelaspecten in de  
APV-regelgeving omtrent prostitutie

Percentage 
gemeenten (N=142)

Voordat een vergunning wordt verleend controleert de gemeente of de aanvrager 
van een vergunning criminele antecedenten heeft 

64,8%

Voordat een vergunning wordt verleend controleert de gemeente of de werknemers 
(beheerders) die staan op de vergunning criminele antecedenten hebben

57,8%

Een vergunning wordt ingetrokken indien blijkt dat binnen een bedrijf slachtoffers 
van mensenhandel aanwezig zijn

47,2%

Om een vergunning te verkrijgen, moet de aanvrager aantonen dat hij maatregelen 
neemt om mensenhandel te voorkomen

17,6%

Er wordt geen rekening gehouden met mensenhandelaspecten 15,5%

5.3.3 De gemeente als deel van de integrale aanpak
Bij de aanpak van mensenhandel lijkt het zoeken van samenwerking met andere partijen voor gemeen-
ten zeer voor de hand liggend. Juist omdat naast een bestuursrechtelijke óók een strafrechtelijke aanpak 
staat, is samenwerking als het ware inherent aan elke aanpak van mensenhandel die op dit ‘integrale’ 
idee is gestoeld. Ook uit de enquête blijkt dat veel gemeenten bij de aanpak van mensenhandel samen-
werken met andere partijen. Zo geeft 96,1% (N=152) van de respondenten aan bij de bestrijding van 
mensenhandel samen te werken met andere partijen. Natuurlijke partners betreffen vooral de politie, 
de RIEC’s en het OM, zoals uit onderstaande tabel kan worden opgemaakt:

Tabel 5.2  Partijen waarmee wordt samengewerkt bij de bestrijding van mensenhandel  
(in procenten, N=146)

Partijen waarmee wordt samengewerkt bij de bestrijding van mensenhandel
Percentage  
gemeenten (N=146)

Politie 96,6%

RIEC 94,5%

Openbaar Ministerie 83,6%

Veiligheidshuis 67,8%

Belastingdienst 65%

Zorg- en hulpverleningsinstanties 56,2%

Inspectie SZW 48%

Andere instanties die door gemeenten worden genoemd zijn andere gemeenten, de KvK, de KMar, IND 
en woningbouwverenigingen. In het geval van een grote, randstedelijke gemeente wordt ook contact 
onderhouden met de ministeries van VenJ en SZW. Eén gemeente geeft aan in contact te staan met het 
ministerie van Buitenlandse Zaken; aannemelijk is dat het in dit geval vooral gaat om de positie van 
huishoudelijk werkers in diplomatieke dienst.



Zicht op mensenhandel in gemeenten
177

Samenwerking in RIEC-verband
Veel gemeenten geven aan samen te werken in het verband van een RIEC (94,7%, N=152) en waarderen 
die samenwerking over het algemeen goed. Zo geeft 66% (N=144) aan tevreden te zijn met de samenwer-
king en 13,9% zelfs zeer tevreden. 18,8% is tevreden noch ontevreden en 1,4% is ontevreden. Geen van 
de respondenten is zeer ontevreden. Door meer respondenten wordt de toegankelijkheid van het RIEC 
als positief ervaren. Sommige gemeenten geven aan alleen op andere thema’s dan de mensenhandel 
ervaring met het RIEC te hebben.

Het aantal keren dat in 2015 is deelgenomen aan overleggen over mensenhandel in het verband van een 
RIEC loopt uiteen. Van de 144 respondenten nam 43,8% in 2015 deel aan één tot vijf overleggen. 6,9% 
voerde 6-10 overleggen, 3,5% voerde 11-15 keer overleggen. 29,2% voerde geen overleggen.

Gelet op het hoge samenwerkingsgehalte is het opvallend dat het aantal bestuurlijke rapportages dat 
gemeenten in 2015 hebben ontvangen in sterke mate varieert. Deze bestuurlijke rapportages kunnen 
door de politie worden opgemaakt indien tijdens controles of de uitvoering van andere politietaken ook 
informatie wordt gevonden die voor gemeenten relevant kan zijn, bijvoorbeeld omdat regelgeving is 
overtreden die door gemeenten kan worden gehandhaafd. Bestuurlijke rapportages spelen in potentie 
dan ook een belangrijke rol bij het delen van informatie tussen opsporing en bestuur, en kunnen daar-
mee het ‘smeermiddel’ zijn voor een bestuurlijke aanpak.40

Bijna tweederde van de respondenten (61,8%, N=152) geeft aan in 2015 geen bestuurlijke rapportages te 
hebben ontvangen met betrekking tot het onderwerp mensenhandel.41 18,4% van de gemeenten heeft 
één tot drie keer een rapportage ontvangen. 5,9% van de respondenten ontving vier of meer rapporta-
ges. 13,8% van de respondenten heeft geen aantal ingevuld. Een aantal gemeenten leek onbekend met 
het ‘fenomeen’ ‘bestuurlijke rapportage’.

Figuur 5.6  Aantal keren dat gemeenten een bestuurlijke rapportage over 
mensenhandel ontvingen in 2015 (N=152)

40 Vgl. over de bestuurlijke rapportage uitgebreid Gorissen 2015. 
41 Van Wijk, Van Ham, Hardeman et al. deden onder meer onderzoek naar de inhoud van 100 bestudeerde bestuurlijke 

rapportages, waarvan de meeste betrekking hadden op illegale thuisprostitutie. In 10 van de 100 rapportages heeft 
de politie ook (signalen van) mensenhandel genoteerd. Van Wijk, Van Ham, Hardeman et al. 2014, p. 86.

62%
18%

6%

14%

Niet

1-3 keer

4 of meer keer

Onbekend



mensenhandel Tiende rapportage van de Nationaal Rapporteur
178

Het RIEC kan gemeenten adviseren over de vraag op welke manier, en met welk instrumentarium, kan 
worden gereageerd op de door de politie in een bestuurlijke rapportage gerapporteerde overtredingen. 
Hoewel naar de adviesrol van het RIEC geen onderzoek is gedaan, lijkt uit het jaarverslag van het LIEC 
voort te vloeien dat niet in elke regio de RIEC’s structureel worden betrokken bij het doorgeleiden van 
bestuurlijke rapportages door de politie. Zo werden in de RIEC-regio’s Amsterdam-Amstelland, Oost-
Brabant, Rotterdam en Zeeland-West-Brabant door het RIEC geen bestuurlijke rapportages ontvangen 
vanuit de politie, terwijl de regio Limburg 439 bestuurlijke rapportages ontving.42 Het al dan niet betrek-
ken van het RIEC lijkt in sterke mate af te hangen van de bereidheid daartoe aan de kant van de regio-
nale politie-eenheden. De uitkomsten uit dit onderzoek geven een divers, regionaal beeld te zien.

5.3.4  De gemeente als verantwoordelijke voor de zorg voor en opvang van 
slachtoffers van mensenhandel

Gemeenten spelen een centrale rol bij de opvang van en zorg voor slachtoffers van mensenhandel. 
Daarvoor zijn gemeenten in beginsel zowel financieel als organisatorisch verantwoordelijk.43

Commissie-Lenferink
De taken en verantwoordelijkheden van gemeenten bij de opvang van en zorg voor slachtoffers 
van mensenhandel zijn uitgebreid onderzocht door een commissie die in 2014 is ingesteld door 
de VNG en onder leiding stond van Henri Lenferink, de burgemeester van Leiden (doorgaans 
wordt dan ook gesproken van de commissie-Lenferink). In het eindrapport van de commissie, dat 
in 2015 verscheen, staan bovendien tal van aanbevelingen, die onder meer zien op de vraag wel-
ke de meest passende vorm van zorg is voor slachtoffers van mensenhandel en hoe gemeenten 
die zorg ook daadwerkelijk kunnen bieden. Bovendien wordt in het rapport aanbevolen dat een 
zogeheten ‘gezamenlijk financieel arrangement’ wordt gecreëerd uit middelen afkomstig uit de 
Wmo 2015 en de Jeugdwet. Zo’n arrangement is een soort van fonds waaruit gemeenten kunnen 
putten indien slachtoffers gebruik maken van (vaak dure) specialistische zorg.44

De coördinatie van hulp en opvang kan bij gemeenten zelf zijn belegd, maar ook op regionaal niveau 
zijn vormgegeven. Er is dan bijvoorbeeld een regionale zorgcoördinator die in meer gemeenten een 
coördinerende rol vervult. Op dit moment bestaat nog geen landelijke dekking van zorgcoördinatie.45 
In dit onderzoek is alleen gevraagd of op lokaal niveau een zorgcoördinator is aangesteld. In 40,6% van 
de deelnemende gemeenten is dat niet het geval (N=128). 35,9% van de gemeenten beschikt wel over een 
zorgcoördinator. 23,4% geeft aan niet te weten of een zorgcoördinator is aangesteld.

In het jaar waarover de deelnemers aan dit onderzoek zijn bevraagd, 2015, heeft een grote decentralisa-
tie van zorgtaken plaatsgevonden in de richting van gemeenten. (Sociale) wijkteams zijn voor veel ge-
meenten het primaire middel om vorm te geven aan de extra verantwoordelijkheden die voortvloeien 
uit de decentralisaties in de zorg- en welzijnssector.46 Uit onderzoek van Movisie blijkt dat 87% van de 

42 LIEC 2016, p. 35.
43 Vgl. het uitgebreide rapport hierover van de zogeheten commissie-Lenferink. VNG 2015, p. 26-30. 
44 VNG 2015, p. 29-30. 
45 CoMensha 2016, p. 11. 
46 Movisie 2015, p. 6.



Zicht op mensenhandel in gemeenten
179

gemeenten in 2015 al één of meer sociale wijkteams had.47 Het sociaal wijkteam bestaat veelal uit profes-
sionele hulpverleners die verantwoordelijk zijn voor het geven van uitvoering aan zorgtaken waarmee 
gemeenten zijn belast.

Sociale wijkteams kunnen vanwege hun ogen- en orenfunctie ook een belangrijke rol spelen bij de 
signalering van mensenhandelslachtoffers en het coördineren van hulp en opvang. Bovendien hebben 
de teams een belangrijke functie bij het doorverwijzen van slachtoffers van mensenhandel naar de 
(gespecialiseerde) hulpverlening. In dit onderzoek is aan respondenten de vraag voorgelegd of zij be-
schikken over een sociaal wijkteam. 85,4% van de participanten geeft aan dat hun gemeente over een 
sociaal wijkteam beschikt (N=151). In 43,4% van de deelnemende gemeenten is het sociaal wijkteam 
belast met de ondersteuning van vermoedelijke slachtoffers van mensenhandel (N=129). 38% geeft aan 
dit niet te weten. In 18,6% van de gemeenten heeft het sociaal wijkteam geen rol bij de ondersteuning 
van slachtoffers.

Figuur 5.7 Rol van het sociaal wijkteam bij de ondersteuning van vermoedelijke 
slachtoffers van mensenhandel (N=129)

5.4 Reflecties op de bevindingen

Gemeenten spelen een belangrijke rol bij het voorkomen, signaleren en stoppen van mensenhandel. 
Maar uit dit onderzoek blijkt dat de mensenhandelaanpak op gemeentelijk niveau nog veel te wensen 
overlaat. Dat blijkt al uit het beeld dat van de informatiepositie van gemeenten is ontstaan. Ruim 35 
procent van de respondenten geeft aan niet te weten of mensenhandel in zijn of haar gemeente voor-
komt. Hoewel een meerderheid van de gemeenten onderkent dat mensenhandel voorkomt in de ge-
meente (58,2%), is het aandeel respondenten dat niet onder deze groep valt groot. De bevindingen uit 
dit onderzoek worden bevestigd in een recent in opdracht van het WODC uitgevoerd onderzoek, waaruit 

47 Movisie 2016, p. 13.

Wel

Weet niet

Niet

43,4%

18,6%

38%



mensenhandel Tiende rapportage van de Nationaal Rapporteur
180

blijkt dat ruim de helft van de ondervraagde gemeenten geen zicht heeft op de specifieke aanwezigheid 
van mensenhandel in de gemeente.48

De cijfers uit dit onderzoek baren zorgen, vooral in het licht van de belangrijke rol die gemeenten bij de 
aanpak van mensenhandel kunnen spelen. Extra zorgelijk is de informatiepositie bij de kleinere ge-
meenten. In dit onderzoek geven kleinere gemeenten significant vaker dan middelgrote en grote ge-
meenten aan dat zij niet weten of mensenhandel in hun gemeente voorkomt. Ruim 61% van de respon-
denten uit kleine gemeenten geeft aan niet te weten of mensenhandel binnen hun gemeente voorkomt. 
In middelgrote en grote gemeenten ligt dit percentage veel lager. Omdat mensenhandel zich overal kan 
voordoen, ook in kleinere gemeenten, is dit een zorgelijk getal, mede in het licht van mogelijke ver-
plaatsingseffecten vanuit grotere gemeenten. Deze bevinding onderstreept dat in de toekomst vooral 
op het investeren van kennis moet worden ingezet, niet alleen in de grote en middelgrote, maar juist 
ook in de kleine gemeenten.

In dit onderzoek is ook gevraagd naar de vorm waarin gemeenten hun mensenhandelbeleid, indien dat 
aanwezig is, hebben gegoten. Een onderscheid is daarbij aangehouden tussen specifiek lokaal beleid en 
algemeen lokaal beleid. Weinig gemeenten blijken te beschikken over een specifiek lokaal beleid (4,5%, 
N=156), bijvoorbeeld in de vorm van een speciaal op de gemeente toegesneden beleidsplan. Wel wordt 
doorgaans aansluiting gezocht bij regionale beleidsinitiatieven, bijvoorbeeld in de vorm van de partici-
patie van de gemeente in een regionaal veiligheidsplan waarin de aanpak van mensenhandel is opge-
nomen. De afwezigheid van specifiek lokaal beleid zegt niet per se iets over de kwaliteit van de mensen-
handelaanpak in gemeenten of over de vraag of gemeenten in een concreet geval de juiste acties 
ondernemen. Wel waarborgt de aanwezigheid van specifiek beleid een duurzame plaats van het onder-
werp mensenhandel op de politieke en bestuurlijke agenda en zorgt zulk beleid ervoor dat een meer 
structurele aanpak van de grond komt. Dat het in veel gemeenten aan zo’n structurele aanpak nog 
ontbreekt, doet de vraag rijzen of gemeenten in voldoende mate in staat zijn om slachtoffers van men-
senhandel te signaleren en beschermen en informatie over daders te delen. Het ontbreken van een 
structurele aanpak in veel gemeenten geeft in dit verband aanleiding tot zorg.

Op regionaal niveau werken veel gemeenten op het thema mensenhandel reeds samen met de politie, 
het RIEC en het OM. Zo geeft 94,5% van de respondenten aan dat de gemeente participeert in het ver-
band van een RIEC en waarderen zij die samenwerking over het algemeen goed. De participatiegraad in 
RIEC-verbanden verschilt wel. En bovendien blijkt uit dit onderzoek dat bijna tweederde van de deelne-
mende gemeenten in 2015 geen bestuurlijke rapportages over mensenhandel heeft ontvangen. Dit in-
strument, dat dient om informatie vanuit opsporingsinstanties terug te leggen bij het gemeentebestuur, 
kan in de praktijk een belangrijke rol spelen bij het vormgeven van een bestuurlijke aanpak, maar niet 
elke gemeente heeft daarmee dus op regelmatige basis te maken. Het is belangrijk dat RIEC’s bij het 
doorgeleiden van bestuurlijke rapportages standaard worden betrokken, maar in de praktijk blijkt dit 
nog niet het geval te zijn.

Gemeenten zijn financieel en organisatorisch verantwoordelijkheid voor de hulp en opvang aan slachtof-
fers van mensenhandel. In de praktijk kan een belangrijke rol zijn weggelegd voor zorgcoördinatoren, die 
zowel op lokaal als regionaal niveau een coördinerende rol hebben bij het laten aansluiten van zorgvraag 

48 Smits & Struiksma 2016, p. 22.



Zicht op mensenhandel in gemeenten
181

en zorgaanbod. Uit dit onderzoek blijkt dat niet alle respondenten zich bewust zijn van het bestaan van 
een zorgcoördinator voor de gemeente. Ander onderzoek laat zien dat nog geen landelijk dekkend netwerk 
van zorgcoördinatie bestaat; in grote delen is van zorgcoördinatie nog geen sprake. Wel blijkt uit dit on-
derzoek dat 43,4% van de gemeenten het sociaal wijkteam een rol laat spelen bij de ondersteuning van 
vermoedelijke slachtoffers (N=129). Die teams hebben een belangrijke ‘ogen- en orenfunctie’ en kunnen 
bovendien een slachtoffer doorverwijzen naar de meest passende (specialistische) zorg. 38% van de res-
pondenten geeft aan niet te weten of het wijkteam een rol speelt bij de ondersteuning van vermoedelijke 
slachtoffers, in 18,6% van de gemeenten is daarvan expliciet geen sprake.

5.5 Aanbevelingen

De cijfers uit dit onderzoek baren zorgen. Het aandeel gemeenten dat zich niet bewust is van mensen-
handel in de gemeente is aanzienlijk. Ook beschikken weinig gemeenten over een uitgewerkt, specifiek 
mensenhandelbeleid. Kleinere gemeenten geven bovendien significant vaker aan niet te weten of men-
senhandel in hun gemeente voorkomt. Tegelijk blijkt dat in weinig gemeenten zicht bestaat op het 
aantal gevallen van mensenhandel dat zich in de gemeente heeft voorgedaan; in veel gemeenten ont-
breekt het nog aan registratie van de mensenhandelslachtoffers.

Gelet op de belangrijke rol die gemeenten kunnen spelen bij de aanpak van mensenhandel, en de cen-
trale plaats die hen daarbij door zowel de Nederlandse regering als de Europese Unie wordt toegedicht, 
zal in de toekomst een aanzienlijke investering moeten worden gedaan in het betrekken van gemeenten 
bij de aanpak van mensenhandel. Die investering zal niet alleen moeten inzetten op het vermeerderen 
van de kennis over mensenhandel in gemeenten, maar ook moet worden toegespitst op de beleidsvor-
ming over mensenhandel op gemeentelijk niveau. Tegen deze achtergrond is de volgende aanbeveling 
geformuleerd:

AANBEVELING 6
De minister van Justitie en Veiligheid wordt aanbevolen de komende jaren structureel en sub-
stantieel te investeren in de gemeentelijke aanpak van mensenhandel, en ervoor zorg te dragen 
dat elke gemeente in staat is mensenhandel te voorkomen en herkennen, slachtoffers te bescher-
men en signalen door te geleiden naar de relevante instanties.

Hoewel de minister van JenV bij het betrekken van gemeenten bij de aanpak van mensenhandel een 
leidende rol speelt, is het verbeteren van de gemeentelijke aanpak niet alleen zijn taak: het prioriteren 
van mensenhandel op gemeentelijk niveau ligt uiteindelijk bij de gemeenten zelf. In dit onderzoek 
komt duidelijk naar voren dat nog weinig gemeenten beschikken over een specifiek, op mensenhandel 
toegesneden lokaal beleid. Hoewel 73,6% participeert in een regionaal veiligheidsplan waarin (ook) 
mensenhandel is opgenomen, zijn de gemeenten waarin mensenhandel een apart beleidsthema vormt, 
een zeldzaamheid: de specificiteit van het mensenhandelbeleid lijkt over het algemeen beperkt, en veel 
gemeenten lijken vooral te vertrouwen op het zoeken van aansluiting bij regionale initiatieven.

Hoewel dat laatste op zichzelf is toe te juichen, en de regionale afstemming van het beleid van groot 
belang is om verplaatsingseffecten te voorkomen, is het de vraag in hoeverre de plaats van het mensen-
handelthema op de gemeentelijke, politieke en bestuurlijke agenda’s op die wijze in voldoende mate is 
geborgd. Voor het verkrijgen van inzicht in de lokale situatie en het vormgeven van een adequate aanpak 



mensenhandel Tiende rapportage van de Nationaal Rapporteur
182

op lokaal niveau lijkt het juist ook van belang dat gemeenten beschikken over een meer op de gemeen-
te toegespitst beleidsplan, waarin wordt geëxpliciteerd hoe de gemeente zich tot het mensenhandel-
thema verhoudt, welke regelgeving en handhavingsinstrumentarium de gemeente bij de aanpak van 
mensenhandel kan gebruiken, op welke manieren de gemeente in regionale netwerken is ingebed en 
hoe de belangrijke, financiële en organisatorische verantwoordelijkheid voor de zorg aan en opvang van 
slachtoffers wordt vormgegeven. Dit leidt tot de volgende aanbeveling:

AANBEVELING 7
Elke gemeente dient te beschikken over specifiek, op de lokale omstandigheden toegespitst be-
leid over mensenhandel. Om verplaatsingseffecten te voorkomen, wordt gemeenten aanbevolen 
hun lokaal mensenhandelbeleid op regionaal niveau af te stemmen.

Een effectieve bestuurlijke aanpak staat of valt bij gemeenten die weten welke hun rol kan zijn indien 
zich een situatie van mensenhandel voordoet. Omdat regelgeving per gemeente uiteenloopt, laat zich 
juist op dit terrein goed verklaren waarom het belangrijk is dat gemeenten zich, naast het zoeken van 
aansluiting bij regionale initiatieven, ook zelf oriënteren op het thema mensenhandel. Voor het uitwer-
ken van de rol van gemeenten als verantwoordelijke voor de zorg aan slachtoffers verdient het aanbeve-
ling dat wordt aangesloten bij de uitgangspunten die dienaangaande zijn geformuleerd in een in 2015 
verschenen rapport van de commissie-Lenferink. Daarin staan uitgebreid de verantwoordelijkheden van 
gemeenten beschreven en wordt, net als in dit onderzoek, het belang van het uitbouwen van het stelsel 
van zorgcoördinatie benadrukt. Het is belangrijk dat de daarin gedane aanbevelingen op korte termijn 
worden geïmplementeerd.



6 Conclusies en aanbevelingen

Onlangs werd uitspraak gedaan in een zaak waarin een Marokkaans meisje jarenlang in het huishouden 
werd uitgebuit in Den Haag.1 Het meisje werd zeven jaar lang gedwongen tot zwaar huishoudelijk werk 
en moest de volledige zorg voor de gehandicapte dochter van haar mensenhandelaren op zich nemen. 
Zonder te beschikken over verblijfspapieren, verstoken van school en medische zorg. Wat aan deze zaak 
in het bijzonder opviel, was dat het meisje jarenlang onderdeel uitmaakte van de Nederlandse samen-
leving. De kapper kwam over de vloer, het meisje ging mee als de dochter van haar uitbuiters naar de 
dokter moest. Bewoners in het appartementencomplex waarin zij woonde, viel het op dat zij nooit naar 
school ging en zich eigenlijk continu beschikbaar moest houden als een ‘soort slaafje’.

De zaak van het Marokkaanse meisje staat helaas niet op zichzelf. In de loop der jaren zijn in Nederland 
talloze mannen, vrouwen en kinderen uitgebuit, terwijl zij zeker niet altijd onzichtbaar waren voor 
anderen. Slachtoffers kwamen in contact met artsen, met de wijkagent, de buurvrouw of een klant. 
Zaken als deze illustreren dat iedereen in aanraking kan komen met mensenhandel.

In deze rapportage is geen onderzoek gedaan naar de mate waarin het algemeen publiek zich bewust is van 
mensenhandel. Wel hebben in dit rapport een drietal onderzoeken centraal gestaan waarin is gekeken in 
hoeverre organisaties toegerust zijn om mensenhandel te herkennen en procedures voor slachtoffers van 
mensenhandel effectief in te richten. Uit deze rapportage blijkt dat nog op veel fronten verbetering moge-
lijk is. Het is een uitdaging niet alleen ‘usual suspects’ – opsporingsdiensten, hulpverleningsinstellingen 
en gemeenten – bij de aanpak van mensenhandel te betrekken, maar ook organisaties die tot op heden 
nog weinig met het thema mensenhandel ‘doen’, maar wel degelijk met slachtoffers of situaties van men-
senhandel in aanraking komen.

Die groep is breder dan de medische professionals die in deze rapportage zijn onderzocht. Naast de 
medische beroepsgroep zijn tal van andere actoren te onderscheiden die meer bij de aanpak van men-
senhandel betrokken kunnen worden. Banken hebben een belangrijke informatiepositie: uit hun data 
kunnen niet zelden financiële transacties worden afgeleid die wijzen op strafbare feiten, waaronder 
mensenhandel. Vliegtuigmaatschappijen en medewerkers op luchthavens kunnen een belangrijke rol 
spelen bij de signalering van grensoverschrijdende mensenhandel, naast en complementair aan de rol 
die de KMar op die plekken al heeft. Leraren in het basis- en voortgezet onderwijs zijn cruciaal in het 
geven van voorlichting over mensenhandel en het doorgeven van signalen indien die worden geconsta-
teerd. Ook uit deze rapportage blijkt dat een breed scala aan organisaties in aanraking komt met men-

1 Hof Den Haag 6 juli 2017, ECLI:NL:GHDHA:2017:2232.



mensenhandel Tiende rapportage van de Nationaal Rapporteur
184

senhandel. Vaak zijn dit organisaties die niet direct een taak of verantwoordelijkheid hebben ten aan-
zien van de aanpak van mensenhandel, maar hier vanwege de aard van hun werkzaamheden toch op 
stuiten. Het is belangrijk dat zij zich hiervan bewust zijn. Asielzoekerscentra, reclasseringsorganisaties, 
jeugdhulpinstellingen, zelfs het Centraal Justitieel Incasso Bureau. Nieuwsmedia spelen bovendien bij 
de verspreiding van kennis over mensenhandel een belangrijke rol en zijn in de afgelopen jaren ook 
onmisbaar geweest bij het agenderen van het thema mensenhandel.

Journalistieke prijs voor onderzoek naar mensenhandel
In de afgelopen jaren is vanuit de media in toenemende mate aandacht geweest voor het onder-
werp mensenhandel. Een goede en belangrijke ontwikkeling, want media zijn cruciaal voor het 
verspreiden van kennis en informatie over mensenhandel en voor het betrekken van het alge-
meen publiek bij dit onderwerp. Op 18 april 2017 mocht onderzoeksjournalist Sjors van Beek de 
Tegel voor Onderzoek in ontvangst nemen, één van de belangrijkste prijzen in de journalistiek. 
Hij won de prijs voor een serie artikelen in dagblad De Limburger over de werk- en leefomstandig-
heden van Filipijnse chauffeurs die werkzaam waren bij een transportbedrijf in Venlo.2 Het is van 
groot belang dat media in de komende jaren dezelfde aandacht voor mensenhandel blijven ge-
nereren en het onderwerp daarmee hoog op de agenda houden.

Waar het gaat om betrekkelijk nieuwe spelers in de aanpak van mensenhandel is in deze rapportage 
vooral aandacht geweest voor medische professionals. Deze professionals kunnen in hun contact met 
patiënten signalen van mensenhandel waarnemen. Vanuit het perspectief van de bescherming van 
slachtoffers is het belangrijk dat in zulke gevallen een afweging plaatsvindt of dit signaal met andere 
instanties moet worden gedeeld. Uit dit onderzoek blijkt dat een aanzienlijk deel van de medische pro-
fessionals in contact komt met vermoedelijke slachtoffers van mensenhandel. Tegelijkertijd is het aan-
tal medische professionals dat een training heeft gevolgd over mensenhandel laag, maar blijkt de be-
hoefte hieraan sterk.

Niet alleen op het terrein van het betrekken van nieuwe spelers is nog een wereld te winnen. Uit deze 
rapportage blijkt dat mensenhandel allerminst een duurzame plaats heeft op de agenda’s van de ‘usual 
suspects’. Zo is een groot deel van de capaciteit van de KMar in de afgelopen jaren besteed aan de bestrij-
ding van mensensmokkel, een bewuste, politieke keuze die zijn weerslag heeft gehad op de aanpak van 
mensenhandel. Ook binnen de politie bestaan zorgen of de capaciteit die is vrijgemaakt voor de bestrij-
ding van mensenhandel een effectieve aanpak van de problematiek mogelijk maakt. Vanuit jeugd-
hulpinstellingen blijft het aantal gemelde slachtoffers laag, ondanks de zorgen die de Nationaal Rap-
porteur daarover bij herhaling heeft geuit; het is belangrijk dat voor dit melden snel een wettelijke 
grondslag wordt gecreëerd, zodat slachtoffers in deze instellingen in beeld komen.

In dit onderzoek is uitgebreid stilgestaan bij de gemeente als belangrijke partner in de aanpak van men-
senhandel. Hoewel de rol die gemeenten bij de aanpak van mensenhandel spelen door internationale 
instrumenten voorop wordt gesteld, en deze rol recent in het regeerakkoord nog eens is bevestigd, blijkt 
dat een aanzienlijk deel van de Nederlandse gemeenten niet weet of mensenhandel bij hen voorkomt. Ook 
blijkt dat slechts in heel beperkte mate specifiek, op mensenhandel toegesneden beleid tot stand is geko-

2 http://www.detegel.info/nieuwsitem/mooie-winnaars-volle-koninklijke-schouwburg/ (laatst geraadpleegd 23 ok-
tober 2017). 

http://www.detegel.info/nieuwsitem/mooie-winnaars-volle-koninklijke-schouwburg/


Conclusies en aanbevelingen
185

men. De informatiepositie van gemeenten laat, met andere woorden, nog in sterke mate te wensen over 
en dat is, indachtig de belangrijke rol van gemeenten, reden tot grote zorg. Uit het onderzoek in hoofdstuk 
3 blijkt dat nog veel lacunes bestaan in het beleid omtrent het verlenen van de bedenktijd, een verblijfs-
rechtelijke beschermingsmaatregel voor buitenlandse slachtoffers van mensenhandel. Niet alleen het 
‘beleid op papier’ is in hoofdstuk 3 bekritiseerd, maar ook de uitvoering daarvan in de praktijk.

Naast het betrekken van nieuwe actoren is het voor de toekomst van belang te blijven werken aan de 
verankering van mensenhandel op de agenda van organisaties die van oudsher al bij de aanpak daarvan 
zijn betrokken. Mensenhandel is geen onderwerp dat er ‘bij’ kan worden gedaan; het leed dat door 
mensenhandel wordt aangericht, rechtvaardigt een duurzame plaats van het onderwerp op de agenda’s 
van een veelheid aan organisaties, zowel binnen als buiten de overheid.

Zicht op buitenlandse slachtoffers van mensenhandel

In hoofdstuk 3 stond de vraag centraal op welke wijze in de praktijk de bedenktijd wordt verleend. Die 
vraag is weer uiteengevallen in twee delen. De eerste deelvraag ziet op het proces dat aan het verlenen 
van de bedenktijd voorafgaat. Uit het onderzoek komt naar voren dat dit proces veel complexer is dan 
op basis van het beleid kan worden opgemaakt. Voorafgaand aan het verlenen van de bedenktijd vindt 
een vergaande mate van informatiefiltering plaats waarbij diverse personen in de betrokken organisa-
ties een rol spelen. Ten aanzien van het proces is in dit onderzoek bovendien te zien geweest dat het 
informatief gesprek, dat is geregeld in de Aanwijzing mensenhandel van het OM, structureel is ingebed 
in het proces rondom de verlening van de bedenktijd. Dit gesprek is feitelijk hét moment waarop de 
informatie wordt vergaard op basis waarvan de beslissing wordt genomen om al dan niet de bedenktijd 
te verlenen. Omdat de beslissing over de bedenktijd en het informatief gesprek, dat strafvorderlijke 
doeleinden dient, in de praktijk samenvallen, bestaat het gevaar dat opsporings- en beschermingsbe-
langen met elkaar in strijd komen. Hierdoor rijst voor beslissers de moeilijke vraag: dient dit gesprek 
primair een beschermingsbelang, het verlenen van de bedenktijd daarbij inbegrepen, of moet de na-
druk liggen op het opsporingsbelang, namelijk het vinden van een dader? In dit onderzoek geven beslis-
sers ook zelf aan dat zij worstelen met dit spanningsveld.

De tweede deelvraag die in hoofdstuk 3 centraal stond, ziet op de overwegingen die beslissers een rol 
laten spelen bij het verlenen van de bedenktijd. In de Vreemdelingencirculaire 2000, waarin het beleid 
over de bedenktijd is opgenomen, is bepaald dat de politie reeds bij de geringste aanwijzing van men-
senhandel de bedenktijd verleent. In de praktijk committeren ook de KMar en ISZW-DO zich aan dit 
criterium. Uit dit onderzoek blijkt dat verschillende overwegingen ten grondslag worden gelegd aan het 
verlenen van de bedenktijd. Deze verschillen doen zich zowel voor tussen als binnen organisaties. Met 
name beslissers van ISZW-DO maken gebruik van een omvangrijker toetsingskader bij het verlenen van 
de bedenktijd. Bovendien geeft een deel aan bij de beslissing over de bedenktijd al te anticiperen op de 
haalbaarheid van een opsporingsonderzoek. De drempel om voor de bedenktijd in aanmerking te ko-
men, lijkt binnen deze organisatie aanmerkelijk hoger te liggen dan bij de politie. Hoewel deze verschil-
len deels verklaarbaar zijn door de aard en vorm van de mensenhandel waarmee ISZW-DO in aanraking 
komt, zijn de ontstane verschillen onwenselijk vanuit het perspectief van een consistente uitvoering van 
het beleid. Zo’n uniforme uitvoering is noodzakelijk om slachtoffers goed en op gelijkwaardige wijze te 
beschermen.



mensenhandel Tiende rapportage van de Nationaal Rapporteur
186

Uit dit onderzoek zijn tot slot ook enkele overige bevindingen voortgevloeid. Zo is gebleken dat het 
beleid over de bedenktijd momenteel geen getrouwe afspiegeling vormt van de beleidspraktijk. Zo ver-
lenen beslissers van ISZW-DO in de praktijk de bedenktijd, maar is deze bevoegdheid formeel niet gere-
geld: de rol van ISZW-DO is in wetgeving, regelgeving noch in het beleid zichtbaar. Ook ten aanzien van 
de door de organisaties te hanteren criteria voor het verlenen van de bedenktijd bestaat onduidelijk-
heid. Zo is niet helder waarom voor de KMar in sommige gevallen een ander criterium te gelden heeft 
dan voor de politie; in gevallen waarin een slachtoffer nog geen toegang tot Nederland heeft gehad, 
geldt dat sprake moet zijn van ‘voldoende signalen van mensenhandel’. Bovendien kan de KMar in deze 
gevallen overleg plegen met de officier van justitie, een figuur die de minister voor de politie als zeer 
onwenselijk heeft beschouwd, omdat op opsporingsbelangen in deze gevallen dan te zeer de nadruk 
kan komen te liggen.

Uit het onderzoek zijn de volgende aanbevelingen voortgevloeid:

AANBEVELING 1
De staatssecretaris van Justitie en Veiligheid wordt aanbevolen in wet- en regelgeving neer te 
leggen welke organisaties in de praktijk betrokken zijn bij het verlenen van de bedenktijd en 
daarin hun rollen en bevoegdheden te expliciteren.

AANBEVELING 2
Het criterium van de geringste aanwijzing dient voor alle organisaties die de bedenktijd verlenen 
te gelden. De staatssecretaris van Justitie en Veiligheid wordt aanbevolen dit in wet- en regelge-
ving op te nemen en daarin tevens de uitgangspunten en doelstellingen van de bedenktijdrege-
ling te verduidelijken.

AANBEVELING 3
De staatssecretaris van Justitie en Veiligheid wordt aanbevolen in wet- en regelgeving helderheid 
te scheppen over de rol en invulling van het informatief gesprek en duidelijk te maken of, en zo 
ja in hoeverre dit informatief gesprek een rol moet spelen in de bedenktijdprocedure.

Zicht op mensenhandel bij medische professionals

In hoofdstuk 4 is via het uitzetten van een vragenlijst onder 333 medische professionals onderzocht in 
hoeverre de medische sector in Nederland voldoende geëquipeerd is voor – en betrokken is bij – de 
aanpak van mensenhandel. Medische professionals vormen een relevante beroepsgroep omdat zij, we-
gens de aard van hun werkzaamheden, een aanzienlijke kans hebben om met slachtoffers van mensen-
handel in aanraking te komen, en dus een rol kunnen spelen in de signalering en doorverwijzing van 
slachtoffers van mensenhandel.

Uit het onderzoek blijkt dat de helft van de medische professionals die aan dit onderzoek heeft deelge-
nomen, aangeeft minimaal één keer in contact te zijn geweest met een patiënt waarvan zij het vermoe-
den hadden dat het een slachtoffer van mensenhandel betrof. De overgrote meerderheid van de onder-
vraagde medische professionals (77,8%) heeft echter nooit een training gevolgd in het herkennen van 
signalen van mensenhandel, en slechts 27,4% geeft aan bekend te zijn met signalen die kunnen wijzen 
op mensenhandel. In het onderzoek wordt tevens geconcludeerd dat medische professionals die een 



Conclusies en aanbevelingen
187

training hebben gevolgd significant vaker vermoedens van mensenhandel constateren dan medische profes-
sionals die geen training hebben gehad. Het is dan ook positief dat ruim driekwart van de ondervraagden 
aangeeft geïnteresseerd te zijn in een training omtrent het herkennen van signalen van mensenhandel.

Ten tweede komt uit de studie naar voren dat ruim één op de vijf ondervraagde medische professionals 
aangeeft naar aanleiding van een vermoeden mensenhandel noch contact op te hebben genomen met 
een derde partij noch de vermoedens in het medisch dossier vast te hebben gelegd. Het noteren van 
vermoedens van mensenhandel in het medisch dossier is van groot belang, aangezien kleine signalen 
niet zelden ten grondslag liggen aan het identificeren van een mensenhandelsituatie. Bovendien is uit 
diverse rechtszaken gebleken dat aantekeningen in het medisch dossier als steunbewijs kunnen dienen 
tijdens een strafproces tegen de mensenhandelaar.

Een derde bevinding in dit onderzoek is dat ruim 95% van de ondervraagde medische professionals 
werkzaam is op een locatie waar geen afspraken bestaan over het omgaan met geconstateerde vermoe-
dens van specifiek mensenhandel. Tevens is slechts 7,4% bekend met de handreiking ‘Signalering van 
mensenhandel voor medewerkers in de gezondheidszorg’, die medische professionals kunnen hanteren 
bij het nemen van vervolgstappen na het constateren van vermoedens van mensenhandel. Het is zowel 
voor de medische professional als voor het slachtoffer belangrijk dat op veilige en correcte wijze gevolg 
kan worden gegeven aan vermoedens van mensenhandel. Op dit gebied valt nog veel winst te behalen.

Uit het onderzoek zijn de volgende aanbevelingen voortgevloeid:

AANBEVELING 4
De minister voor Medische Zorg wordt aanbevolen ervoor zorg te dragen dat medische profes-
sionals worden getraind in het herkennen en doorzetten van signalen van mensenhandel.

AANBEVELING 5
De minister van Volksgezondheid, Welzijn en Sport wordt ten aanzien van medische professio-
nals aanbevolen het onderwerp mensenhandel op te nemen in de meldcode ‘Huiselijk geweld en 
kindermishandeling’.

Zicht op mensenhandel bij Nederlandse gemeenten

Gemeenten spelen een belangrijke rol bij de aanpak van mensenhandel in Nederland. In hoofdstuk 5 
heeft de vraag centraal gestaan welke inhoud gemeenten geven aan hun rol bij de aanpak van mensen-
handel. In totaal hebben 167 gemeenten aan dit onderzoek deelgenomen. Daaruit is gebleken dat ruim 
35% van de gemeenten niet weet of mensenhandel voorkomt. Dit geldt met name voor kleine gemeen-
ten; zo geeft ruim 61% van de kleine gemeenten (0-25.000 inwoners) aan niet te weten of mensenhandel 
voorkomt. Dit percentage ligt in middelgrote en grote gemeenten aanzienlijk lager, hoewel zorgwek-
kend is dat ook in deze groepen nog steeds een aanmerkelijk deel aangeeft geen weet te hebben van de 
aanwezigheid van mensenhandel binnen de gemeentegrenzen.

Het bewustzijnsniveau lijkt invloed te hebben op de mate waarin gemeenten beleid over mensenhandel 
tot stand hebben gebracht. In slechts 4,5% van de gemeenten is specifiek beleid over mensenhandel 
geformuleerd. Hoewel blijkt dat het leeuwendeel van de gemeenten onderdeel uitmaakt van regionale 



mensenhandel Tiende rapportage van de Nationaal Rapporteur
188

initiatieven op het terrein van de aanpak van mensenhandel blijft de vorming van beleid op lokaal ni-
veau in sterke mate achter. Dit is een onwenselijke situatie, omdat de afwezigheid van lokaal mensen-
handelbeleid het gevaar met zich brengt dat het mensenhandelthema op lokaal niveau onvoldoende 
politiek en bestuurlijk is geborgd. Tevens is gemeentelijk beleid van belang om de aanpak van mensen-
handel te kunnen toespitsen op de lokale omstandigheden. In dit kader is het ook vermeldenswaardig 
dat het overgrote merendeel van de gemeenten die beschikken over specifiek lokaal beleid, of dat op dit 
moment ontwikkelen, aangeeft dat zij zicht hebben op mensenhandel in hun gemeenten.

Uit het onderzoek zijn de volgende aanbevelingen voortgevloeid:

AANBEVELING 6
De minister van Justitie en Veiligheid wordt aanbevolen de komende jaren structureel en sub-
stantieel te investeren in de gemeentelijke aanpak van mensenhandel, en ervoor zorg te dragen 
dat elke gemeente in staat is mensenhandel te voorkomen en herkennen, slachtoffers te bescher-
men en signalen door te geleiden naar de relevante instanties.

AANBEVELING 7
Elke gemeente dient te beschikken over specifiek, op de lokale omstandigheden toegespitst be-
leid over mensenhandel. Om verplaatsingseffecten te voorkomen, wordt gemeenten aanbevolen 
hun lokaal mensenhandelbeleid op regionaal niveau af te stemmen.



  Literatuurlijst

Ahn, Alpert, Purcell et al. 2013
R. Ahn, E.J. Alpert & G. Purcell et al., ‘Human Trafficking. Review of Educational Resources for Health 
Professionals’, American Journal of Preventive Medicine 2013-44/3, p. 283-289.

Alink & Wiarda 2010
M. Alink & J. Wiarda, ‘Materieelrechtelijke aspecten van mensenhandel in het Nederlands strafrecht’, in: 
D. de Prins, B. Drexhage, R. Nehmelman, G. Vermeulen, M. Alink, J. Wiarda, I. Boone, B. Wylleman, E. 
Engelhard, De staatsrechtelijke positie van de politieke partijen; Materieelrechtelijke aspecten van mensenhandel; Schade 
van derden in het aansprakelijkheidsrecht (Preadviezen Vereniging voor de vergelijkende studie van het recht 
van België en Nederland), Den Haag: Boom Juridische uitgevers 2010, p. 175-262.

Ambagtsheer 2017
F. Ambagtsheer, Organ Trade, Rotterdam: Erasmus Universiteit 2017.

Ambagtsheer, Van Balen, Duijst-Heesters et al. 2015
F. Ambagtsheer, L.J. van Balen, W.L.J.M. Duijst-Heesters, E.K. Massey & W. Weimar, ‘Reporting Organ 
Trafficking Networks: A Survey-Based Plea to Breach the Secrecy Oath’, American Journal of Transplantation 
2015/15, p. 1759-1767.

Baldwin, Eisenman, Sayles et al. 2011
S.B. Baldwin, D.P. Eisenman, J.N. Sayles, G. Ryan & K.S. Chuang, ‘Identification of Human Trafficking 
Victims in Health Care Settings’, Health and Human Rights 2011-13/1, p. 36-49.

Beck, Lineer & Melzer-Lange et al. 2015
M.E. Beck, M.M. Lineer, M. Melzer-Lange, P. Simpson, M. Nugent & A. Rabbitt, ‘Medical Providers’ Un-
derstanding of Sex Trafficking and their Experience with At-Risk Patients’, Pediatrics 2015-134/4, p. 895-
902.

Beijer 2010
A. Beijer, ‘Mensenhandel met het oog op seksuele uitbuiting; de interpretatie van artikel 273f Sr’, DD 
2010/60, p. 989-1012.

Berkers, Biesaart & Leeuwenburg-Pronk 2015
G. Berkers, M.C.I.H. Biesaart & W.G. Leeuwenburg-Pronk, ‘Tuchtrechtelijke uitspraken inzake kinder-
mishandeling. Lessen voor de kinderarts’, Ned Tijdschr Geneeskd 2015/159, p. 1-7.



mensenhandel Tiende rapportage van de Nationaal Rapporteur
190

Bernasco, Elffers & Bruinsma 2006
W. Bernasco, H. Elffers & G. Bruinsma, ‘Het waterbedeffect. Ruimtelijke neveneffecten van plaatsgebon-
den maatregelen tegen criminaliteit’, Tijdschrift voor Criminologie 2006/3, p. 243-258.

Bloemen & Mellink 2008
E. Bloemen & R. Mellink, ‘“Ik kan niet alles vertellen…” Asielzoekers met psyschische problemen in de 
asielprocedure”, MGv 2008/1 p. 890-902.

Bohnert, Calhoun & Mittel 2017
C.A. Bohnert, A.W. Calhoun & O.F. Mittel, ‘Taking Up the Mantle of Human Trafficking Education: Who 
Should Be Responsible’, AMA Journal of Ethics 2017-19/1, p. 35-42.

Boot-Matthijssen/Esser 2017
M. Boot-Matthijssen & L.B. Esser, commentaar op de Richtlijn 2011/36/EU, in: Tekst & Commentaar Interna-
tionaal strafrecht, Deventer: Kluwer 2017 (boek en online).

Borgers 2009
M.J. Borgers, ‘Het opsporingsbegrip anno 2009’, in: M.J. Borgers, M.J.A. Duker en L. Stevens, Politie in 
beeld (Naeyé-bundel), Nijmegen: Wolf Legal Publishers 2009, p. 27-64.

Bos, Loyens, Nagy et al. 2016
A. Bos, K. Loyens, V. Nagy & B. Oude Breuil, Uitbuiting van minderjarigen in de criminaliteit in Nederland, Utrecht: 
Universiteit Utrecht 2016.

Bosma, Van Krimpen & Menenti 2015
A.K. Bosma, L. van Krimpen & L. Menenti, ‘Het slachtoffer van seksueel geweld verklaar(d)(t), DD 2015/2, 
p. 9-21.

Brinkhoff 2014
S. Brinkhoff, Startinformatie in het strafproces, Deventer: Kluwer 2014.

Cdebaca & Sigmon 2014
L. Cdebaca & J.N. Sigmon, ‘Combating Trafficking in Persons: a Call to Action for Global Health Profes-
sionals’, Global Health: Science and Practice 2014-2/3 p. 261-267.

Chisolm-Straker, Baldwin, Gaïgbe-Togbé et al. 2016
M. Chisolm-Straker, S. Baldwin, B. Gaïgbe-Togbé, N. Ndukwe, P.N. Johnson & L.D. Richardson, ‘Health Care and 
Human Trafficking: We are Seeing the Unseen’, Journal of Health Care for the Poor and Underserved 2016/27 1220-1233.

Chisolm-Straker, Richardson & Cassio 2012
M. Chisolm-Straker, L.D. Richardson & T. Cassio, ‘Combating Slavery in the 21st Century: The Role of 
Emergency Medicine’, Journal of Health Care for the Poor and Underserved 2012/23, p. 980-987.

Cleiren 2010
C.P.M. Cleiren, Evolueren naar meer horizontale en multi-dimensionale verhoudingen in het strafrecht, Mechelen: 
Wolters Kluwer 2010.



Literatuurlijst
191

Cleiren & Dorst 2017
C.P.M. Cleiren & J. Dorst, ‘Wetsvoorstel strafbaarstelling misbruik prostitué(e)s die slachtoffer zijn van 
mensenhandel. Een toets vanuit wetssystematisch en dogmatisch perspectief ’, NJB 2017/14, p. 1960-
1966.

CoMensha 2017
Comensha, Mensenhandel in beeld. Het beeld van 2016, Amersfoort: 2017.

Commissie Azough 2013
Commissie Azough, Hun verleden is niet hun toekomst, actieplan aanpak meisjesslachtoffers van loverboys/mensen-
handel in de zorg voor jeugd, Utrecht: 2013.

De Jong 2017
J. De Jong, Human Trafficking for the Purpose of Organ Removal, Universiteit Utrecht: 2017.

De Jong 2014
J. de Jong, Orgaanhandel en mensenhandel met het oogmerk van orgaanverwijdering. Een verkennend onderzoek naar 
de betrokkenheid van Nederland en Europa, Woerden: Nationale Politie 2014.

De Jong 2015
J. De Jong, De aard en omvang van West-Afrikaanse mensenhandel in Nederland, Woerden: Nationale Politie 2015.

De Volder 2017
E. de Volder, Demand in the Context of Trafficking in Human Beings in the Domestic Work Sector in the Netherlands, 
ICMPD 2016.

Dettmeijer-Vermeulen & Boot-Matthijssen, 2014
C.E. Dettmeijer-Vermeulen & M. Boot-Matthijssen, ‘Minderjarige slachtoffers in mensenhandelzaken: 
Ze wilde het zelf. Toch?’, TPWS 2014/30.

Digidiki & Bhabha 2017
V. Digidiki & J. Bhabha, EmergencyWithin an Emergency. The Growing Epidemic of Sexual Exploitation and Abuse of 
Migrant Children in Greece, Harvard University 2017.

Doeven 2008
I. Doeven, Meldcodes Kindermishandeling. Beschikking, waardering, gebruik en scholing, Amsterdam 2008.

Dorst 2016
N. Dorst, De Loverboy bestaat niet, Leiden (masterscriptie criminologie 2016).

Dölle 2010
A.H.M. Dölle, ‘Burgemeester in de branding’, TvCR 2010/4, p. 119-145.

DSP-Groep Amsterdam & Universiteit Tilburg 2016
DSP-Groep Amsterdam & Universiteit Tilburg, Niets is wat het lijkt. Eritrese organisaties en integratie, Amster-
dam: 2016.



mensenhandel Tiende rapportage van de Nationaal Rapporteur
192

Engberts & Cornelissen 2010
A.B. Engberts & H.G.M. Cornelissen, ‘Swiebertje en Superman. De burgemeester en zijn taak in open-
bare orde en veiligheid’, JV 2010/3, p. 73-85.

Esser & Dettmeijer-Vermeulen 2017a
L.B. Esser & C.E. Dettmeijer-Vermeulen, ‘The victim of human trafficking as offender: A combination 
with grave consequences. A reflection on the criminal, immigration and labouw law procedures invol-
ving a victim of human trafficking in the Dutch Mehak case’, Journal of Trafficking and Human Exploitation 
2017/1, p. 77-94.

Esser & Dettmeijer-Vermeulen 2017b
L.B. Esser & C.E. Dettmeijer-Vermeulen, ‘Van beginsel tot praktijk. Het non-punishmentbeginsel in 
mensenhandelzaken’, DD 2017/40, p. 412-434.

Esser & Dettmeijer-Vermeulen 2016
L.B. Esser & C.E. Dettmeijer-Vermeulen, ‘The Prominent Role of National Judges in Interpreting the In-
ternational Definition of Human Trafficking’, Anti-Trafficking Review 2016/6, p. 91-105.

Esser & Dettmeijer-Vermeulen 2015
L.B. Esser & C.E. Dettmeijer-Vermeulen, ‘Van aardbeien en telefoonabonnementen. Een nieuw beoor-
delingsschema voor het bewijs van uitbuiting buiten de seksindustrie?’, Trema. Tijdschrift voor de rechter-
lijke macht 2015/10, p. 262-267.

Esser & Dettmeijer-Vermeulen 2014
L.B. Esser & C.E. Dettmeijer-Vermeulen, ‘Mensenhandel op een tweesprong. De omgang van
rechters met de ruim geformuleerde mensenhandelgedraging in de delictsomschrijving van artikel 273f 
lid 1 sub 4 Sr’, DD 2014/48, p. 512-528.

Europese Commissie 2016
Europese Commissie, Report on the Progress made in the Fight against Trafficking in Human Beings, Brussel 2016.

Europese Commissie 2015
Europese Commissie, A Study on High-risk Groups for Trafficking in Human Beings, Luxemburg: Publications 
Office of the European Union 2015.

Europol 2016
Europol, Migrant Smuggling in the EU, Brussel 2016.

Evenhuis 2017
E. Evenhuis, EU-burgers en de Verblijfsregeling Mensenhandel (bachelorscriptie in het kader van de HBO-rech-
ten aan de Hanzehogeschool Groningen 2017).

Family Violence Prevention Fund 2005
Family Violence Prevention Fund, Turning Pain into Power: Trafficking Survivors’ Perspectives on Early Intervention 
Strategies, San Fransisco 2005.



Literatuurlijst
193

Gangoli & McCarry 2009
G. Gangoli & M. McCarry, ‘Child Marriage or Forced Marriage? South Asian Communities in North East 
England’, Children & Society 2009/23, p. 418-429.

Goderie, Dirks & Van Dorst 2016
M. Goderie, H. Dirks & M. van Dorst, ‘Informatief gesprek mensenhandel: tegenstrijdige belangen, on-
duidelijkheden en spagaten’, het Tijdschrift voor de Politie 2016/10, p. 26-29.

Goldberg, Moore & Houck 2017
A.P. Golberg, J.J. Moore & D.M. Houck, ‘Domestic Minor Sex Trafficking Patients: A Retrospective Analy-
sis of Medical Presentation’, J Pediatr Adolesc Gynecol 2017/30, p. 109-115.

Gorissen 2015
I. Gorissen, De bestuurlijke rapportage. Gezamenlijke inspanning in de aanpak van (georganiseerde) criminaliteit en 
overlast, Amsterdam: Reed Business 2015.

Grace, Lippert, Collins et al. 2014
A.M. Grace, S. Lippert & K. Collins et al., ’Educating Health Care Professionals on Human Trafficking’, 
Pediatr Emerg Care 2014-30/12, p. 856-861.

Hendriks, de Roode & Sombroek-van Doorn 2009
A.C. Hendriks, R.P. de Roode & M.P. Sombroek-van Doorn, ‘Nieuwe KNMG-meldcode kindermishande-
ling aan de tuchtrechtspraak getoetst. Code biedt artsen steun bij doorbreken van beroepsgeheim’, Tijd-
schrift voor Familie- en Jeugdrecht 2009/107, p. 285-90.

Hopper 2017
E.K. Hopper, ‘Polyvictimization and Developmental Trauma Adaptations in Sex Trafficked Youth’, Journ 
Child Adol Trauma 2017-10/2, p. 161-173.

Horbach & Rijken 2017
D. Horbach & C.R.J.J. Rijken, ‘Veiligheid en welzijn van Eritreeërs in het geding. Onderzoek naar zorgen 
rondom veiligheid en welzijn van Eritrese vluchtelingen en asielzoekers in Nederland, Tijdschrift voor 
Veiligheid 2017-16/2/3, p. 41-55.

Hossain, Zimmerman, Abas et al. 2010
M. Hossain, C. Zimmerman & M. Abas et al., ‘The Relationship of Trauma to Mental Disorders Among
Trafficked and Sexually Exploited Girls and Women’, American Journal of Public Health 2010-100/12, p. 2442-
2449.

Huisman 2017
W. Huisman, ‘De aanpak van ondermijnende criminaliteit: oude wijn in nieuwe zakken?’, DD 2017/31, p. 
331-343.

Humphris 2013
R. Humphris, Refugees and Rashaida: Human Smuggling and Trafficking from Eritrea to Sudan and Egypt, UNHCR 
Research Paper 254 2013.



mensenhandel Tiende rapportage van de Nationaal Rapporteur
194

IND 2015
IND, Asylum Trends. December 2015, Den Haag 2015.

IND 2016
IND, Asylum Trends. December 2016, Den Haag 2016.

IND 2017
IND, Asylum Trends. July 2017, Den Haag 2017.

Inspectie SZW 2017
Inspectie SZW, Jaarverslag 2016, Den Haag: Inspectie SZW 2016.

Inspectie Jeugdzorg en Inspectie VenJ 2016
Inspectie Jeugdzorg en Inspectie VenJ, De kwaliteit van de beschermde opvang voor alleenstaande minderjarige 
vreemdelingen, Den Haag, Utrecht 2016.

Inspectie Jeugdzorg & Inspectie VenJ 2017
Inspectie Jeugdzorg & Inspectie VenJ, De kwaliteit van de beschermde opvang voor alleenstaande minderjarige 
vreemdelingen. Hertoets, Utrecht 2017.

Inspectie VenJ 2017
Inspectie VenJ, De opvolging van signalen uit het asielproces, Den Haag 2017.

Inspectie VenJ 2016.
Inspectie VenJ, De identificatie van asielzoekers in Nederland. Vervolgonderzoek, Den Haag 2016.

International Organization for Migration 2017
International Organization for Migration, Flow Monitoring Surveys. The Human Trafficking and other Exploitative 
Practices Prevalence Indication Survey. April 2017, Geneva 2017.

International Organization for Migration 2016
International Organization for Migration, Flow Monitoring Surveys. The Human Trafficking and other Exploitative 
Practices Prevalence Indication Survey. September-November 2016, Geneva 2016.

International Organization for Migration & Unicef 2017
International Organization for Migration& Unicef, Harrowing Journeys. Children andYouth on the Move Across 
the Mediterranean Sea, at Risk of Trafficking and Exploitation, New York 2017.

International Organization for Migration, UN.GIFT & London School of Hygiene and Tropical Me-
dicine 2009
Zimmerman & Borland, Caring for Trafficked Persons. Guidance for Health Provider, Geneva: IOM 2009.

Jägers & Rijken 2014
N. Jägers & C.R.J.J. Rijken, ‘Prevention of Human Trafficking for Labor Exploitation: The Role of Corpo-
rations’, Northwestern Journal of International Human Rights 2014/1, p. 47-73.



Literatuurlijst
195

Kahneman 2011
D. Kahneman, Ons feilbare denken, Amsterdam/Antwerpen: Business Contact 2011.

KNMG 2016
KNMG, Omgaan met medische gegevens, Utrecht 2016.

Kolthoff & Khonraad 2016
E. Kolthoff & S. Khonraad, ‘Ondermijnde aspecten van georganiseerde criminaliteit en de rol van de 
bovenwereld’, Tijdschrift voor Criminologie 2016/2, p. 76-90.

Leary 2014
M.G. Leary, ‘Fighting Fire with Fire: Technology in Child Sex Trafficking’, Duke Journal of Gender Law & Policy 
2015, p. 289-323.

Lederer & Wetzel 2014
L.J. Lederer & C.A. Wetzel, ‘The Health Consequences of Sex Trafficking and Their Implications for Iden-
tifying Victims in Healthcare Facilities’, Annals of Health Law 2014/23, p. 61-91.

Leermakers, Glasgow-Kulu, Heeringa et al. 2017
Leermakers, Glasgow-Kulu, Heeringa & Noteboom, Verblijfsrechtelijke bescherming van slachtoffers mensenhan-
del in Nederland. Een verkennende studie, Den Haag 2017.

Lestrade & Rijken 2014
S.M.A. Lestrade & C.R.J.J. Rijken, ‘Mensenhandel en uitbuiting nader bepaald’, DD 2014/64, p. 664-681.

RIEC-LIEC 2016
RIEC-LIEC, Jaarverslag 2016. Resultaten en inzichten op aanpak ondermijning, Den Haag: RIEC-LIEC 2017.

Ministerie van Veiligheid en Justitie 2015
Ministerie van Veiligheid en Justitie, Handboek eerstelijns signalering van slachtoffers van mensenhandel in Europa 
juni 2013, Den Haag 2015.

Ministerie van Volksgezondheid, Welzijn en Sport
A.G.A. Pons, T.M.Y. Lie, M.M. De Jong & A. van Den Heuvel, Rapportage onderzoek onder artsen naar werking 
van de meldcode huiselijk geweld en kindermishandeling. Den Haag: BMC Onderzoek 2015.

Moore, Houck & Hirway 2017
Moore, Houck & Hirway, ‘Trafficking Experiences and Psychosocial Features of Domestic Minor Sex Traf-
ficking Victims’, Journal of Interpersonal Violence 2017, p. 1-16.

Movisie 2015
S. van Arum & R. Schoorl, Sociale (wijk)teams in vogelvlucht, Utrecht: Movisie 2015.

Movisie 2016
S. van Arum & R. Schoorl, Sociale (wijk)teams in beeld, Utrecht: Movisie 2016.



mensenhandel Tiende rapportage van de Nationaal Rapporteur
196

Muftic & Finn 2013.
L.R. Muftic & Finn, ‘Health Outcomes Among Women Trafficked for Seks in the United States: A Closer 
Look’, Journal of Interpersonal Violence 2013-28/9, p. 1859–1885.

Mumma, Scofield, Mendoza et al. 2017
B.E. Mumma, M.E. Scofield, L.P. Mendoza et al., ‘Screening for Victims of Sex Trafficking in the Emer-
gency Department: A Pilot Program’, West J Emerg Med 2017-18/4, p. 616-620.

Murk & Van Wijk 2015
J. Murk & J. van Wijk, Multidisciplinaire advisering aannemelijkheid slachtofferschap mensenhandel, 2015.

Myria 2017
Myria 2017, Jaarrapport 2017. Mensenhandel en mensensmokkel, Brussel: Myria 2017.

Myria 2015
Myria, ‘Slachtoffers van kindhuwelijken en van gedwongen huwelijken’, in: Mensenhandel en mensensmok-
kel. Schakels Verbinden, Brussel: Myria 2015.

Nationaal Dreigingsbeeld 2017
F. Boerman, M. Grapendaal, F. Nieuwenhuis, E. Stoffers, Nationaal dreigingsbeeld 2017. Georganiseerde crimi-
naliteit, Zoetermeer: Nationale Politie 2017.

Nationaal Dreigingsbeeld 2012
F. Boerman, M. Grapendaal, F. Nieuwenhuis, E. Stoffers, Nationaal dreigingsbeeld 2012. Georganiseerde crimi-
naliteit, Zoetermeer: Nationale Politie 2012.

Nationaal Rapporteur 2017 (Slachtoffermonitor mensenhandel 2012-2016)
Nationaal Rapporteur, Slachtoffermonitor mensenhandel 2012-2016, Den Haag 2017.

Nationaal Rapporteur 2016 (Prostitutie en mensenhandel)
Nationaal Rapporteur, Prostitutie en Mensenhandel, Den Haag 2016.

Nationaal Rapporteur 2016 (Zicht op kwetsbaarheid)
Nationaal Rapporteur, Zicht op kwetsbaarheid. Een verkennend onderzoek naar de kwetsbaarheid van kinderen voor 
mensenhandel, Den Haag 2016.

Nationaal Rapporteur 2016 (Monitor mensenhandel. Cijfers mogelijke slachtoffers 2011-2015)
Nationaal Rapporteur, Monitor mensenhandel. Cijfers mogelijke slachtoffers 2011-2015, Den Haag 2016.

Nationaal Rapporteur 2016 (Monitor mensenhandel. Cijfers vervolging en berechting 2011-2015)
Nationaal Rapporteur, Monitor Mensenhandel. Cijfers vervolging en berechting 2011-2015, Den Haag 2016.

Nationaal Rapporteur 2015 (Mensenhandel. Naar een kindgericht beschermingssysteem voor al-
leenstaande minderjarige vreemdelingen)
Nationaal Rapporteur, Mensenhandel. Naar een kindgericht beschermingssysteem voor alleenstaande minderjarige 
vreemdelingen, Den Haag 2015.



Literatuurlijst
197

Nationaal Rapporteur 2015 (De klant erbij)
Nationaal Rapporteur, De klant erbij. De strafbaarstelling van seks met 16- en 17-jarigen tegen betaling, Den Haag 2015.

Nationaal Rapporteur 2013 (Negende rapportage)
Nationaal Rapporteur, Negende Rapportage Mensenhandel, Den Haag 2013.

Nationaal Rapporteur 2012 (Mensenhandel met het oogmerk van orgaanverwijdering en gedwon-
gen commercieel draagmoederschap)
Nationaal Rapporteur, Mensenhandel met het oogmerk van orgaanverwijdering en gedwongen commercieel draag-
moederschap, Den Haag 2012.

Nationaal Rapporteur 2012 (Mensenhandel. Jurisprudentie mensenhandelzaken 2009-2012)
Nationaal Rapporteur, Mensenhandel. Jurisprudentie mensenhandelzaken 2009-2012. Een analyse, Den Haag 2012.

Nationaal Rapporteur 2012 (Mensenhandel. Effectieve aanpak op gemeentelijk niveau)
Nationaal Rapporteur, Mensenhandel. Effectieve aan op gemeentelijk niveau, Den Haag 2012.

Nationaal Rapporteur 2007 (Vijfde rapportage)
Nationaal Rapporteur, Mensenhandel. Vijfde rapportage, Den Haag 2007.

National Crime Agency 2017
National Crime Agency, National Referral Mechanism Statistics – End of Year Summary 2016, 2017.

Nederlands Jeugdinstituut 2015
Nederlands Jeugdinstituut, Hoe signaleer je slachtoffers? Stappenplan voor professionals?, Utrecht 2015.

Nguyen, Lamkin, Coverdale et al. 2017
P.T. Ngyuen, J. Lamkin, J.H. Coverdale, S. Scott, K. Li & M.R. Gordon, ‘Identifiying Human Trafficking 
Victims on a Psychiatry Inpatient Service: a Case Series’, Psychiatr Q 2017, p. 1-8.

Nijenhuis 2016
R.G.M. Nijenhuis, Leren signaleren. Een onderzoek naar de signalering van criminele uitbuiting en gedwongen bedela-
rij door de politieorganisatie (masterscriptie recherchekunde), Groningen: Nationale Politie, Eenheid Noord-
Nederland 2016 (niet gepubliceerd).

Oram, Abas, Bick et al. 2016
S. Oram, M. Abas, D. Bick et al, ‘Human Trafficking and Health: A Survey of Male and Female Survivors 
in England’, American Journal of Public Health 2016-106/6, p. 1073-1078.

Oram, Khondoker, Abas et al. 2015
S. Oram, M. Khondoker, M. Abas et al., Characteristics of trafficked adults and children with severe
mental illness: a historical cohort study, Lancet Psychiatry 2015/2, p. 1084–1091.

Oram, Zimmerman, Adams et al. 2011
S. Oram, C. Zimmerman, B. Adams & J. Busza, ‘International Law, National Policymaking,
and the Health of Trafficked People in the UK’, Health and Human Rights 2011-13/2, p. 1-16.



mensenhandel Tiende rapportage van de Nationaal Rapporteur
198

Payoke 2014
Payoke, Human Trafficking. What to Do? A Practical Guideline for Healthcare Providers, Law Enforcement, NGOs & Bor-
der Guards, Antwerpen 2014.

Pharos 2016
Pharos, ‘Van ver gekomen…’. Een verkenning naar het welzijn en de gezondheid van Eritrese Vluchtelingen, Utrecht 
2016.

Post & Brouwer 2017
C. Post & J. Brouwer, ‘Wet regulering prostitutie of Wet deregulering thuisprostitutie?’, Nederlands juris-
tenblad 2017/4, p. 253-256.

Ravi, Pfeifer, Rosner et al. 2017
A. Ravi, M.R. Pfeifer, Z. Rosner & J.A. Shea, ‘Identifying Health Experiences of Domestically Sex-Traffic-
ked Women in the USA: A Qualitative Study in Rikers Island Jail’, J Urban Health 2017-94/3, p. 408-416.

Regioplan en SHOP Den Haag 2017
L. Bakker, K.B.M. De Vaan, W. Smit & P. van Gelder, Seksuele uitbuiting van jongens in Nederland, Amsterdam 
2017.

Roeleven 2013
A.J. Roeleven, De geringste aanwijzin. De signalering en toegang tot bijstand en ondersteuning van slachtoffers van 
mensenhandel (masterscriptie in het kader van de opleiding Rechtsgeleerdheid aan de Universiteit van 
Tilburg, 2013.

Rollins, Gribble, Barrett et al. 2017
R. Rollins, A. Gribble, S.E. Barrett & C. Powell, ‘Who Is in Your Waiting Room? Health Care Professionals 
as Culturally Responsive and Trauma-Informed First Responders to Human Trafficking’, AMA Journal of 
Ethics 2017-19/1, p. 63-71.

Ross, Dimitrova, Howard et al. 2015
C. Ross, S. Dimitrova, L.M. Howard, M. Dewey, C. Zimmerman & S. Oram, ‘Human Trafficking and 
Health: a Cross-sectional Survey of NHS Professionals’ Vontact with Victims of Human Trafficking’, BMJ 
Open 2015/5, p. 1-7.

Rutten, Van Eijk, Drost et al. 2015
S. Rutten, E. van Eijk, L. Drost, L. Kadrouch-Outmany & E. Smits van Waesberghe, Gewoon getrouwd. Een 
onderzoek naar kindhuwelijken en religieuze huwelijken in Nederland, Maastricht 2015.

Rijken, Van Dijk & Klerx-Van Mierlo, 2013
C.R.J.J. Rijken, J.J. van Dijk & J.J.M. Klerx-van Mierlo, Mensenhandel. Het slachtofferperspectief, Oisterwijk 
2013.

Rijken, 2012
C.R.J.J. Rijken, ‘Versterkte bescherming voor slachtoffers van mensenhandel’ JNVR 2012/7, p. 89-99.



Literatuurlijst
199

Rijken & Van Reis 2015
C.R.J.J. Rijken & M. van Reis, ‘Sinai Trafficking: Origin and Definition of a New Form of
Human Trafficking’, Social Inclusion 2017-3/1, p. 113-124

Save the Children 2016
Save the Children, Young Invisble Enslaved, Rome 2016.

Seale 2012
C. Seale, Researching Society and Culture, third edition, London 2012.

Shiboleth 2014
T. Shibolet, Being a John. A Client’s Perspective on Paying for Pleasure, Masterscriptie Universiteit Utrecht 2014.

Smits & Struiksma 2016
J. Smits & N. Struiksma, Bestuurlijke aanpak georganiseerde criminaliteit. Onderzoek naar de stand van zaken in 2016, 
Deventer/Groningen: Arena Consulting & Pro Facto 2016.

Soa Aids Nederland 2014
M. Wijers & M. Albrecht, Handreiking Signalering Mensenhandel voor werkers in de gezondheidszorg, 
Amsterdam: Soa Aids Nederland 2014.

Sollie, Wijkhuis, Hilhorst et al. 2013
H. Sollie, V. Wijkhuis, W, Hilhorst, R. van der Wal & N. Kop. Aanpak multi-problematiek bij gezinnen met een 
Roma-achtergrond. Een kennisfundament voor professionals. Den Haag 2013.

Staring 2012
R. Staring, ‘ Human Trafficking in the Netherlands: Trends and Recent Developments’, International Review 
of Law, Computers and Technology, 2012-26/1, p. 59- 72.

Stoffels 2013
C. Stoffels, Seksuele uitbuiting in de spreekkamer. Een onderzoek naar de signalerende rol van artsen op het gebied van 
seksuele uitbuiting in het kader van de opsporing, Apeldoorn: Recherchekundige Master aan de Politieacademie 
2013.

Tankink & Lambrichts 2017
M. Tankink & R. Lambrichts, ‘Rammelende verklaringen en de vrije wil. Over inconsistente verklaringen 
en keuzevrijheid bij slachtoffers van seksuele uitbuiting’, DD 2017/2, p. 13-25.

Terpstra, Van Duijneveldt, Eikenaar et al. 2016
J. Terpstra, I. van Duijneveldt, T. Eikenaar, T. Havinga, B. van Stokkom, Basisteams in de Nationale Politie. 
Organisatie, taakuitvoering en gebiedsgebonden werk, Amsterdam: Reed Business 2016.

Thompson, Mahay, Stuckler 2017
C.D.R. Thompson, A. Mahay, D. Stuckler & S. Steele, ‘Do Clinicians Receive Adequate Training to Iden-
tify Trafficked Persons? A Scoping review of NHS Foundation Trusts, Journal of the Royal Society of Medicine 
Open 2017-8/9, p. 1-17.



mensenhandel Tiende rapportage van de Nationaal Rapporteur
200

Tielbaard, Van Meeteren & Commandeur 2016.
N. Tielbaard, M. van Meeteren & X. Commandeur, ‘Slachtoffer van arbeidsuitbuiting? Een kwalitatieve 
studie naar ideaaltypische trajecten die leiden tot zelfidentificatie als slachtoffer van mensenhandel’, 
Tijdschrift voor Criminologie 2016/2, p. 36-53.

Titchen, Loo, Berdan et al. 2017
K.E. Titchen, D.L. Loo, E. Berdan, M.B. Rysavy, J.J. Ng & I. Sharif, ‘Domestic Sex Trafficking of Minors: 
Medical Student and Physician Awareness’, J Pediatr Adolesc Gynecol 2017/30, p. 102-108.

Unicef & DFC 2017
Unicef en DFC, Jaarbericht Kinderrechten 2017, Den Haag, Leiden 2017.

Unicef & DFC-ECPAT, 2013
M. Kaandorp, J. Murk, T. Noten, L. Bosch, I. De Witte et al., Beter Beschermd in de B8.3: een duurzame oplossing 
voor minderjarige slachtoffers mensenhandel, Leiden & Den Haag 2013.

Unicef 2017
Unicef, A Child is a Child. Protecting Children on the Move from Violence, Abuse and Exploitation, New York 2017.

Unicef 2016
Unicef, Neither Sound nor Safe. Unaccompanied Children on the Coastline of the English Channel and the North Sea, 
Unicef France 2016.

UNODC 2016
UNODC, Global Report on Trafficking in Persons 2016, New York 2016.

UNODC & Nationaal Rapporteur 2017
J.M. van Dijk, M. Cruyff, P.G.M. van Der Heijden & S.L.J. Kragten-Heerdink, Monitoring Target 16.2 of the 
United Nations’ Sustainable Development Goals; a multiple systems estimation of the numbers of presumed human traf-
ficking victims in the Netherlands in 2010-2015 by year, age, gender, form of exploitation and nationality, Research Brief 
2017.

Van Can 2016
S. van Can, ‘Interpreteren van verklaringen van mensenhandelslachtoffers is complex’, TPWS 2016/41, p. 
1-11.

Van den Brink 2013
S.E. van den Brink, ‘De ratio en reikwijdte van artikel 273f lid 1 sub 3 Sr’, TPWS 2013/1, p. 2-6.

Van Husen & Van Dijk 2014
G. van Husen & T. van Dijk, In gesprek met de klant. Een onderzoek naar klanten van prostituees en hun rol bij de 
aanpak van misstanden, Amsterdam 2014.

Holvast & Van der Meij 2011
N. Holvast & P. van der Meij, ‘De problematiek van sfeervervaging bij de bestuurlijk-strafrechtelijke aan-
pak van mensenhandel in de legale prostitutiesector’, Tijdschrift voor Veiligheid 2011/3, p. 3-16.



Literatuurlijst
201

Van der Meij & Van der Leun 2010
P.P.J. van der Meij & J.P. van der Leun, ‘Beleid, barrieres en begrenzingen. Een domeinoverschrijdende 
aanpak van het fenomeen mensenhandel, in: G.K. Schoep, C.P.M. Cleiren, J.P. van der Leun & P.M. 
Schuyt, Vervlechting van domeinen (De Wijkerslooth-bundel), p. 67-83.

Van der Woude, Brouwer & Dekkers 2016
M.A.H. van der Woude, J. Brouwer, T.J.M. Dekkers, Beslissen in grensgebieden. Een onderzoek naar het Mobiel 
Toezicht Veiligheid zoals uitgevoerd door de Koninklijke Marechaussee, Den Haag: Boom criminologie 2016.

Van der Woude, Dekkers & Brouwer 2015
M.A.H. van der Woude, T.J.M. Dekkers, J. Brouwer, ‘Over crimmigratie en discretionair beslissen binnen 
het Mobiel Toezicht Veiligheid … of Vreemdelingen … of Veiligheid?’, Tijdschrift voor Veiligheid 2015/2, p. 
19-35.

Van Eijnden 2011
D. van Eijnden, ‘Slachtoffers van loverboys als daders bij de reclassering’, Proces 2011/6, p. 354-362.

Van Gestel & Verhoeven 2014
B. van Gestel & M. Verhoeven, ‘Autonomie, ambtelijke organisaties en criminaliteitsbestrijding. Over 
samenwerking tussen overheidsinstanties bij de aanpak van mensenhandel’, Tijdschrift voor Criminologie 
2014/1, p. 24-41.

Van Daele 2013
D. Van Daele, ‘De gemeentelijke aanpak van mensenhandel en mensensmokkel: een analyse van het 
nieuwe artikel 134 quinquies van de Nieuwe Gemeentewet’, Nullum Crimen: Tijdschrift voor Straf- en Strafpro-
cesrecht 2013/4, p. 286-298.

Van Kempen 2017
P.H.P.H.M.C. van Kempen, ‘Mensenhandel?’, DD 2017/39, p. 397-411.

Van Wijk, Van Ham, Hardeman et al. 2014
A. van Wijk, T. van Ham, M. Hardeman & B. Bremmers, Prostitutie in Nederlandse gemeenten. Een onderzoek naar 
aard en omvang, beleid, toezicht en handhaving in 2014, Arnhem: Bureau Beke 2014.

Varma, Gillespie, McCracken et al. 2015
S. Varma, S. Gillespie & C. McCracken & V.J. Greenbaum, ‘Characteristics of Child Commercial Sexual 
Exploitation and Sex Trafficking Victims Presenting for Medical Care in the United States’, Child Abuse & 
Neglect 2015/44, p. 98–105.

Veilig Thuis & Moviera 2016
Veilig Thuis & Moviera, Signaleringsprotocol mensenhandel, Ede 2016.

Veld, Walraven, Morshuis & Turkoglu 2016
P. Veld, N. Walraven, M. Morshuis, G. Turkoglu, Werken Met Effect. Onderzoek naar de capaciteit van de Inspectie 
SZW, Den Haag: ABDTOPConsult 2016.



mensenhandel Tiende rapportage van de Nationaal Rapporteur
202

Veneman 2014
A. Veneman, Huwelijksdwang bij Romameisjes. Een onderzoek naar vrije wil en wettelijke aanpak, Politie Oost-Ne-
derland, district Gelderland-Midden (niet gepubliceerd).

Vera Institute for Justice 2014
Vera Institute for Justice, Screening for Human Trafficking. Guidelines for Administering the Trafficking Victim Identi-
fication Tool, New York 2014.

Verwey-Jonker Instituut 2014
Verwey-Jonker Instituut, De effectiviteit van behandelmethoden voor slachtoffers van loverboys, Utrecht 2014.

Viergever 2016
R.F. Viergever, Adapting to Survive: Facilitating Recovery after Human Trafficking, London: London School of Hy-
giene & Tropical Medicine 2016.

Viergever, West, Borland et al. 2015
R.F. Viergever, H. West, R. Borland & C. Zimmerman, ‘Health care providers and human trafficking: what 
do they know, what do they need to know? Findings from the Middle East, the Caribbean, and Central 
America’, Frontiers in Publinc Health 2015-3/6, p. 1-9.

VNG 2015
C. Smit, Gemeenten en de opvang van en zorg voor slachtoffers van mensenhandel, Den Haag: VNG/Federatie Op-
vang 2015.

Wijers 2004
M. Wijers, Documentanalyse B9-regeling mensenhandel, Utrecht 2004

Westwood, Howard, Stanley et al. 2016
J. Westwood, L.M. Howard, N. Stanley, C. Zimmerman, C. Gerada & S. Oram, ‘Access to, and Experiences 
of, Healthcare Services by Trafficked People: Findings from a Mixed-Methods Study in England’, British 
Journal of General Practice 2016/66, p. 794-801.

Wong, Hong, Leung et al. 2011.
J.C. Wong, J. Hong, P. Leung, P. Yin & D.E. Stewart, ‘Human Trafficking: An Evaluation of Canadian Me-
dical Students’ Awareness and Attitudes’, Educ Health 2011-24/1.

Zaitch & Staring 2009
D. Zaitch & R. Staring, ‘The flesh is weak the spirit even weaker, prostitution, clients and women traf-
ficking in the Netherlands’, in A. Di Nicola, A. Cauduro, M. Lombardi & P. Ruspini (Eds.), Prostitution and 
human trafficking: Focus on clients, New York 2009, p. 67-121.

Zimmerman, Yun & Shvab 2003
C. Zimmerman, K. Yun & I. Shav, The Health risks and Consequences of Trafficking in Women and Adolescents. Fin-
dings from a European Study, London: London School of Hygiene & Tropical Medicine 2003.



Bijlagen

B1 Vreemdelingencirculaire 2000 B8/3 ad 1 
B2 Vragenlijst beslissers bedenktijd
B3 Vragenlijst medische professionals
B4 Vragenlijst gemeenten





B1 Vreemdelingencirculaire 2000 B8/3 ad 1

Vreemdelingencirculaire 2000 (B)
Geldend van 01-10-2017 t/m heden

Voor zover indicaties van mensenhandel zich voordoen bij een vreemdeling die via Schiphol Nederland 
inreist zijn de bevoegdheden van de Districtscommandant KMar Schiphol gelijkgesteld met die van de 
Korpschef van Politie.

EU-/EER onderdanen en Zwitserse onderdanen kunnen rechten ontlenen aan de in deze paragraaf neer-
gelegde bepalingen voor zover zij geen rechten ontlenen aan het gemeenschapsrecht.

De IND onderscheidt drie verblijfsrechtelijke situaties met betrekking tot het tijdelijke verblijfsrecht van 
slachtoffers en getuige-aangevers van mensenhandel:

1. de bedenktijd voor slachtoffers van mensenhandel;
2. de verblijfsvergunning voor slachtoffers van mensenhandel; en
3. de verblijfsvergunning voor getuige-aangevers van mensenhandel.

Ad 1. De bedenktijd 
Aan vermoedelijke slachtoffers van mensenhandel wordt op grond van artikel 8, onder k Vw een be-
denktijd van maximaal drie maanden gegund, waarbinnen zij een beslissing moeten nemen of zij aan-
gifte willen doen van mensenhandel of op andere wijze medewerking willen verlenen aan een strafrech-
telijk opsporings- of vervolgingsonderzoek naar of berechting in feitelijke aanleg van een verdachte van 
mensenhandel, of dat zij hiervan afzien.

Reeds bij de geringste aanwijzing dat sprake is van mensenhandel, biedt de politie aan het vermoede-
lijke slachtoffer de bedenktijd aan.

Gedurende de bedenktijd schort de IND het vertrek van het vermoedelijke slachtoffer van mensenhandel 
uit Nederland op.

De periode van de bedenktijd is eenmalig en wordt niet verlengd.

De bedenktijd staat uitsluitend open voor vreemdelingen die niet rechtmatig in Nederland verblijven en:
• werkzaam zijn of zijn geweest in een situatie als strafbaar gesteld in artikel 273f WvSr;



mensenhandel Tiende rapportage van de Nationaal Rapporteur
206

• nog niet in Nederland werkzaam zijn geweest in een situatie die strafbaar is gesteld in artikel 273f 
WvSr, maar wel mogelijk slachtoffer zijn van mensenhandel; of

• geen toegang tot Nederland hebben gehad, maar wel mogelijk slachtoffer zijn van mensenhan-
del waarbij de KMar, zo nodig in overleg met het OM, bepaalt of er voldoende signalen van men-
senhandel zijn om bedenktijd aan te bieden.

De bedenktijd staat niet open voor getuige-aangevers van mensenhandel.

De IND verleent de bedenktijd aan vreemdelingen die zich in vreemdelingenbewaring bevinden uitslui-
tend als het OM en de politie hiermee akkoord gaan.

Gedurende de periode van de bedenktijd moet het vermoedelijke slachtoffer zich maandelijks bij de 
regionale eenheid van de politie waar hij of zij administratief is ondergebracht.

De bedenktijd eindigt op het moment dat:
• de politie vaststelt dat het vermoedelijke slachtoffer tijdens de periode van de bedenktijd ‘met 

onbekende bestemming’ is vertrokken;
• het vermoedelijke slachtoffer gedurende de periode van de bedenktijd aangeeft af te zien van het 

doen van aangifte of het op andere wijze verlenen van medewerking aan een strafrechtelijk op-
sporings- of vervolgingsonderzoek naar of berechting in feitelijke aanleg van de verdachte;

• het vermoedelijke slachtoffer aangifte van mensenhandel heeft gedaan en het proces-verbaal 
heeft ondertekend, of op andere wijze medewerking heeft verleend aan een strafrechtelijk op-
sporings- of vervolgingsonderzoek naar of berechting in feitelijke aanleg van de verdachte; of

• het vermoedelijke slachtoffer een aanvraag voor een verblijfsvergunning (anders dan op grond 
van deze paragraaf ) indient.

Als de bedenktijd eindigt, heft de IND de opschorting van het vertrek op.



B2 Vragenlijst beslismedewerkers

1. Algemene informatie
• Functie 
• Eenheid
• Aantal dienstjaren (in huidige functie)

2. Identificeren slachtoffer
• Met welke verschillende vormen van mensenhandel komt u vanuit uw functie in aanraking? 
• Wat is uw werkwijze met betrekking tot signalen van mensenhandel?
• Op welke wijze komt u vanuit uw functie in contact met slachtoffers van mensenhandel?
• Welke organisaties of personen zijn betrokken bij het identificeren van een slachtoffer? 

3. Informatief gesprek
• Wat is volgens u het doel en de functie van het informatief gesprek?
• Hoeveel informatieve gesprekken voert u ongeveer per jaar?
• Aan welke voorwaarden moet voldaan zijn alvorens een informatief gesprek met een mogelijk 

slachtoffer plaatsvindt?
• Wie binnen uw team beslist of een informatief gesprek plaatsvindt en welke factoren spelen bij 

deze beslissing een rol?
• Wat is uw rol tijdens het het voeren van het informatief gesprek? 

4. Bedenktijd
• Wat is volgens u het doel en de functie van de bedenktijd?
• Hoevaak heeft u in het afgelopen jaar de bedenktijd aan een slachtoffer aangeboden?
• Welke overwegingen spelen een rol bij de beslissing over het verlenen van de bedenktijd?
• In de Vreemdelingencirculaire 2000 wordt gesproken over de ‘geringste aanwijzing van mensen-

handel’. Wanneer is volgens u sprake van een ‘geringste aanwijzing van mensenhandel’? 
• In hoeverre speelt het criterium van de geringste aanwijzing van mensenhandel een rol bij het 

verlenen van de bedenktijd? 
• Wie beslist uiteindelijk over het al dan niet verlenen van de bedenktijd en op welke wijze komt 

deze beslissing tot stand? 
• In hoeverre oefenen ook andere partijen invloed uit op de beslissing om de bedenktijd te verle-

nen?





B3 Vragenlijst medische professionals

Voorbeeld: Vragenlijst Spoedeisende hulp arts

Geachte heer, geachte mevrouw, 

Bedankt voor uw bereidheid om deel te nemen aan dit onderzoek. Deze vragenlijst probeert inzichtelijk 
te maken in hoeverre medische professionals gedurende hun werkzaamheden in contact komen met 
mogelijke situaties van mensenhandel en op welke wijze aan deze vermoedens gevolg wordt gegeven.

In Nederland verstaat men onder mensenhandel het werven, vervoeren, overbrengen, opnemen of huis-
vesten van een persoon, met gebruik van dwang, geweld of misleiding (in brede zin) en met het doel die 
persoon uit te buiten. Van mensenhandel wordt gesproken wanneer individuen onder dwang dingen 
moeten doen waarvoor ze niet zelf kiezen en waar andere mensen (financieel) van profiteren. Wanneer 
het een minderjarige betreft, spreekt men ook van mensenhandel als er geen sprake is van dwang. 
Mensenhandel kan zowel grensoverschrijdend zijn als binnen Nederland plaatsvinden.

Er zijn verschillende varianten van mensenhandel. De meest voorkomende variant van mensenhandel 
is gedwongen prostitutie, bijvoorbeeld door een loverboy. Ook wanneer een persoon wordt gedwongen 
tot het verrichten van arbeid (arbeidsuitbuiting), het plegen van strafbare feiten (criminele uitbuiting) 
of tot het afstaan van een orgaan (gedwongen orgaanverwijdering) is sprake van mensenhandel, wan-
neer de persoon die diegene daartoe dwingt hiervan profiteert.

Deze vragenlijst wordt ingevuld op anonieme basis. Er zijn geen goede of foute antwoorden, omdat het 
om uw persoonlijke ervaringen gaat. Nadat u de vragenlijst heeft afgesloten, kunt u uw antwoorden niet 
meer wijzigen.

1. Introductie 

1. In welke functie bent uw werkzaam op de spoedeisende hulp?
A. Spoedeisende hulp arts KNMG.
B. Arts in Opleiding tot Specialist SEH (AIOS).
C. Arts Niet in Opleiding tot Specialist SEH (ANIOS)
D. Anders, namelijk (open)

2. Hoeveel jaar bent u werkzaam op de spoedeisende hulp? (numeriek, open)



mensenhandel Tiende rapportage van de Nationaal Rapporteur
210

2. Achtergrond 

3. Heeft u tijdens uw universitaire opleiding ooit een vak en/of training gevolgd, gericht op het herken-
nen van signalen van mensenhandel in de medische sector? (ja, nee)

4. Heeft u na uw universitaire opleiding ooit een opleiding, training en/of nascholing gevolgd, gericht 
op het herkennen van signalen van mensenhandel in de medische sector? (ja, nee)

5. Kunt u aangeven in hoeverre u bekend bent met signalen die kunnen wijzen op mensenhandel? 
(zeer bekend, redelijk bekend, neutraal, nauwelijks bekend, niet bekend)

6. Zou u geïnteresseerd zijn in het volgen van een (korte) training of cursus gericht op het herkennen 
van signalen van mensenhandel in de medische sector wanneer deze aan u zou worden aangebo-
den? (zeer geïnteresseerd, redelijk geïnteresseerd, neutraal, nauwelijks geïnteresseerd, niet geïnte-
resseerd)

3. Signaleren

7. Bent u op de spoedeisende hulp weleens in aanraking gekomen met een patiënt waarvan u ver-
moedde dat hij of zij slachtoffer van mensenhandel was? (Indien ja, vraag 8. Indien nee, vraag 15)

8. Kunt u een schatting geven van het aantal patiënten dat u op de spoedeisende hulp zag van wie u 
vermoedde dat zij slachtoffer van mensenhandel waren? (numeriek, open)

9. Kunt u aangeven op welke manier(en) deze vermoedens van mensenhandel destijds tot stand kwa-
men? U kunt meerdere antwoorden invullen.
A. Op basis van signalen die u zelf constateerde bij de patiënt zonder dat uw patiënt of een ander 

persoon u daarover vertelde.
B. De patiënt vertelde u hier zelf over.
C. Via een andere medische professional die u hierover informeerde.
D. Dat weet ik niet meer.
E. Anders namelijk: (open).

10. Kunt u aangeven van welke vorm van mensenhandel u het vermoeden had dat uw patiënt slachtoffer 
was? Indien u bij meerdere patiënten het vermoeden had dat zij slachtoffer van mensenhandel wa-
ren, kunt u meerdere antwoorden invullen.
A. Seksuele uitbuiting, waarbij een persoon wordt gedwongen tot het verrichten van seksuele dien-

sten en de daarbij vergaarde inkomsten moet afstaan.
B. Arbeidsuitbuiting, waarbij een persoon wordt gedwongen tot het verrichten van arbeid.
C. Criminele uitbuiting, waarbij een persoon wordt gedwongen tot het plegen van criminaliteit en 

de daarbij vergaarde inkomsten moet afstaan.
D. Gedwongen orgaanverwijdering, waarbij een persoon wordt gedwongen tot het afstaan van een 

of meedere van zijn of haar organen.
E. Dat weet ik niet meer.
F. Anders namelijk: (open)



Vragenlijst medische professionals
211

 

 
4. Doorzetten van signalen
Bedankt voor uw bereidheid om deel te nemen aan dit onderzoek. Deze vragenlijst probeert inzichtelijk 
te maken in hoeverre medische professionals gedurende hun werkzaamheden in contact komen met 
mogelijke situaties van mensenhandel en op welke wijze aan deze vermoedens gevolg wordt gegeven.

11. Heeft u ooit contact opgenomen met een derde partij nadat u vermoedde dat bij een patiënt van u 
sprake was van mensenhandel? 
A. Nee.
B. Nee, maar ik heb de geconstateerde vermoedens in het medisch dossier vastgelegd.
C. Ja, met een andere medische professional.
D. Ja, met een hulpverlener of zorginstelling.
E. Ja, met een kennisinstituut of NGO op het gebied van mensenhandel.
F. Ja, met de politie.
G. Ja, anders namelijk: (open)

12. Bent u ooit in een situatie geweest waarin u heeft overwogen om een ongeanonimiseerde formele 
melding (bij de politie of een andere meldinstantie) te maken, omdat u vermoedde dat een patiënt 
van u slachtoffer van mensenhandel was? Indien beide situaties zich hebben voorgedaan, kunt u 
beide antwoorden invullen.
A. Ja, met toestemming van patiënt. (vraag 13)
B. Ja, door middel van het doorbreken van het beroepsgeheim. (vraag 13)
C. Nee. (vraag 15)

13. Heeft u ooit een ongeanonimiseerde formele melding (bij de politie of een andere meldinstantie) 
gemaakt, omdat u vermoedde dat een patiënt van u slachtoffer van mensenhandel was? Indien 
beide situaties zich hebben voorgedaan, kunt u beide antwoorden invullen.
A. Ja, met toestemming van patiënt. (vraag 14)
B. Ja, door middel van het doorbreken van het beroepsgeheim. (vraag 14)
C. Nee. (vraag 15)

14. Bij welke meldinstantie heeft u een formele melding gemaakt over door u geconstateerde vermoe-
dens van mensenhandel? Indien u meerdere formele meldingen heeft gemaakt, kunt u meerdere 
antwoorden invullen.
A. Politie.
B. Veilig Thuis.
C. Raad voor de Kinderbescherming.
D. Anders, namelijk: (open)

5. Werkwijze
Bedankt voor uw bereidheid om deel te nemen aan dit onderzoek. Deze vragenlijst probeert inzichtelijk 
te maken in hoeverre medische professionals gedurende hun werkzaamheden in contact komen met 
mogelijke situaties van mensenhandel en op welke wijze aan deze vermoedens gevolg wordt gegeven.

15. Bestaan er binnen uw werkplek afspraken over hoe met geconstateerde vermoedens van mensen-
handel wordt omgegaan?



mensenhandel Tiende rapportage van de Nationaal Rapporteur
212

A. Ja, er bestaan afspraken die gaan over het omgaan met geconstateerde vermoedens van specifiek 
mensenhandel.

B. Nee, niet specifiek voor mensenhandel. (Evt. kan bij geconstateerde vermoedens van mensenhandel 
wel worden aangesloten op de bestaande afspraken rondom vermoedens van huiselijk geweld en 
kindermishandeling.)

C. Dat weet ik niet.

16. Heeft u tijdens uw werkzaamheden weleens gebruik gemaakt van een richtlijn en/of een protocol, 
welke een medische professional kan ondersteunen bij het nemen van vervolgstappen nadat ver-
moedens van mensenhandel zijn geconstateerd? (ja, nee)

17. Bent u bekend met de handreiking ‘Signalering mensenhandel voor werkers in de gezondheidszorg’, 
welke in 2014 door de organisatie Soa Aids Nederland is ontwikkeld? (ja, nee)

18. Bent u bekend met het Coördinatiecentrum Mensenhandel (CoMensha)? (ja, nee)

4. Afsluiting
Bedankt voor uw bereidheid om deel te nemen aan dit onderzoek. Deze vragenlijst probeert inzichtelijk 
te maken in hoeverre medische professionals gedurende hun werkzaamheden in contact komen met 
mogelijke situaties van mensenhandel en op welke wijze aan deze vermoedens gevolg wordt gegeven.

19. Hoeveel patiënten ziet u gemiddeld  per week? (numeriek, open)

20. In welke provincie bent u (hoofdzakelijk) werkzaam? (12 provincies)

21. Hoeveel inwoners heeft gemeente waar u momenteel werkzaam bent?
A. 0 – 24.999 inwoners (kleine gemeente)
B. 25.000 – 49.999 inwoners (middelgrote gemeente)
C. 50.000 inwoners of meer (grote gemeente)

22. Heeft u nog opmerkingen naar aanleiding van deze vragenlijst? (open)



B4 Vragenlijst gemeenten

Welkom

De Nationaal Rapporteur Mensenhandel en Seksueel Geweld tegen Kinderen adviseert in onafhankelijk-
heid de minister van Veiligheid en Justitie over de aard en omvang van mensenhandel en doet aanbeve-
lingen over het mensenhandelbeleid aan alle daarbij betrokken partijen.

In 2012 heeft de Nationaal Rapporteur een kwalitatief onderzoek uitgevoerd naar het mensenhandelbe-
leid in Nederlandse gemeenten. Met deze enquête wil de rapporteur dit onderzoek een vervolg geven. 
Haar doel is meer inzicht te krijgen in het mensenhandelbeleid van Nederlandse gemeenten. De onder-
zoeksresultaten worden vervolgens verwerkt in een rapport of vormen voor de rapporteur de aanleiding 
voor nader onderzoek.

De verwerking van data
Bij de verwerking van data zal de Nationaal Rapporteur niet de specifieke gemeentenamen noemen. 
Uitsluitend zullen gemeenten worden behandeld in clusters, bijv. naar grootte of geografische sprei-
ding. Specifieke gemeentenamen worden dus niet door de Nationaal Rapporteur genoemd in de onder-
zoeken die mogelijkerwijs uit deze enquête voortvloeien.

Handleiding
Het invullen van deze enquête neemt 20-25 minuten van uw tijd in beslag. Het betreffen voornamelijk 
meerkeuzevragen. Alle vragen hebben betrekking op de situatie in uw gemeente in 2015.

1. Algemene vragen

1. Bij welke gemeente bent u werkzaam? [Open antwoord]

2. Hoeveel inwoners telt uw gemeente?
 o 0-2000
 o 2.001-5.000
 o 5.001-10.000
 o 10.001-25.000
 o 25.001-50.000
 o 50.001-100.000
 o 100.001-150.000
 o 150.001-200.000
 o 200.001-300.000
 o Meer dan 300.000



mensenhandel Tiende rapportage van de Nationaal Rapporteur
214

3. Wat is uw functie? [Open antwoord]

4. Kunt u aangeven wat u verstaat onder mensenhandel? U mag maximaal 100 woorden gebruiken. 
[Open antwoord]

2. Bewustzijn en signalering
Hieronder worden u enkele vragen gesteld over de signalering en prevalentie van mensenhandel in uw ge-
meente. Er wordt uitgegaan van de definitie van mensenhandel in het Wetboek van Strafrecht (Art. 273f Sr).
De kern van mensenhandel is kort gezegd de uitbuiting van mensen. Gedacht kan bijvoorbeeld worden 
aan verschillende vormen van gedwongen arbeid of diensten, zowel in de seksindustrie (bijv. in de raam- 
of thuisprostitutie) als daarbuiten (bijvoorbeeld in de land- en tuinbouw of horecasector). Ook kan 
worden gedacht aan criminele uitbuiting. Daarbij worden mensen door anderen tot het plegen van 
strafbare feiten aangezet, zoals winkeldiefstal, woninginbraak, drugssmokkel of het knippen of telen 
van hennep. Het kan ook gaan om gedwongen bedelarij of straatkrantverkoop.

5. Komt mensenhandel naar uw oordeel voor in uw gemeente? 
 o Ja, mensenhandel komt voor in mijn gemeente
 o Nee, mensenhandel komt niet voor in mijn gemeente
 o Dat weet ik niet

Indien ja werd aangekruist, volgde de volgende vraag:

5a. In welke sectoren kan mensenhandel zich naar uw oordeel voordoen in uw gemeente? (Meerdere 
antwoorden mogelijk) 

 o Mensenhandel in de seksindustrie, bijv. in de raam- of thuisprostitutie, door loverboys, in de 
escortbranche of hotelprostitutie

 o Mensenhandel buiten de seksindustrie, bijv. arbeidsuitbuiting, criminele uitbuiting of gedwongen 
bedelarij of straatverkoop

 o Dat weet ik niet

Indien bij vraag 5 ‘nee’ of ‘weet ik niet’ werd aangekruist en na vraag 5a volgde de volgende vraag:

6. Kunt u aangeven of er volgens u specifieke sectoren zijn die binnen uw gemeente kwetsbaar zijn voor 
mensenhandel? (Kruis het antwoord aan dat van toepassing is. Meerdere antwoordopties zijn mogelijk.) 

 o Seksindustrie, waaronder locatiegebonden en niet-locatiegebonden prostitutie (bijv. in de raam- 
of thuisprostitutie, hotelprostitutie, door loverboys of in de escortbranche)

 o Land- en tuinbouw
 o Schoonmaakbranche
 o Bouw
 o Horeca
 o Scheep- en binnenvaart
 o Straatkrantverkoop
 o Bedelarij
 o Overige sectoren, namelijk



Vragenlijst gemeenten
215

7. Heeft uw gemeente het aantal (mogelijke) gevallen van mensenhandel in uw gemeente in 2015 ge-
registreerd? 

 o Ja
 o Nee
 o Weet ik niet

Indien bij vraag 7 ‘ja’ werd aangekruist, volgde de volgende vraag:

7a. Hoeveel (mogelijke) gevallen van mensenhandel heeft uw gemeente geregistreerd in 2015? [Open 
antwoord]

Indien bij vraag 7 ‘nee’ of ‘weet ik niet’ werd aangekruist en na vraag 7a volgde de volgende vraag:

8. Beschikt uw gemeente over een contactpersoon waar signalen van mensenhandel gemeld kunnen 
worden? 

 o Ja, deze contactpersoon is in dienst van de gemeente
 o Ja, deze contactpersoon is aangesteld bij een andere organisatie
 o Nee
 o Weet ik niet

Indien bij vraag 8 de eerste optie werd aangekruist, volgden de volgende vragen:

8a. Wat is de functie van deze contactpersoon? [Open antwoord]

8b. Heeft deze contactpersoon een training gehad in het herkennen van signalen van mensenhandel?
 o Ja
 o Nee
 o Dat weet ik niet

8c. Zijn binnen uw gemeente andere functionarissen getraind op het herkennen van signalen van men-
senhandel? (Meerdere antwoorden mogelijk) 

 o Weet ik niet
 o Nee
 o Ja, (andere) beleidsmedewerkers zijn getraind
 o Ja, toezichthouders en handhavers zijn getraind
 o Ja, baliemedewerkers zijn getraind
 o Ja, ook andere functionarissen dan beleidsmedewerkers en toezichthouders/handhavers zijn ge-

traind, namelijk [Open antwoord]

Indien bij vraag 8 de tweede optie werd aangekruist, volgde de volgende vraag:

8aa Bij welke organisatie is deze contactpersoon werkzaam? [Open antwoord]



mensenhandel Tiende rapportage van de Nationaal Rapporteur
216

3. Beleid, regelgeving en handhaving
Let op: in het navolgende worden u vragen gesteld over het mensenhandelbeleid dat specifiek is gericht 
op de situatie in uw gemeente. In de survey wordt onderscheid gemaakt tussen:
• een specifiek op de aanpak van mensenhandel gericht beleidsplan of beleidsdocument, nader aan 

te duiden als lokaal beleidsplan, en;
• de opneming van mensenhandel in meer algemene beleidsplannen, zoals het Integraal Veiligheids-

plan van uw gemeente of een regionaal veiligheidsplan waarbij uw gemeente is aangesloten.

9. Is de aanpak van mensenhandel opgenomen in het huidige coalitieakkoord van uw gemeente? 
 o Ja
 o Nee

10. Heeft de aanpak van mensenhandel een plaats in het beleid van uw gemeente? (Kruis aan wat het 
meest van toepassing is op uw gemeente) 

 o Ja, mijn gemeente beschikt over een specifiek op mensenhandel gericht beleidsplan (lokaal be-
leidsplan)

 o Ja, mijn gemeente werkt momenteel aan een specifiek op mensenhandel gericht beleidsplan 
(lokaal beleidsplan)

 o Ja, mensenhandel is één van de thema’s in het Integraal Veiligheidsplan van mijn gemeente
 o Nee, mijn gemeente heeft mensenhandel niet in het beleid opgenomen
 o Weet ik niet

Indien bij vraag 10 optie 1 of 2 werd aangekruist, volgden de volgende vragen:

10a. Naar welke vormen van mensenhandel gaat in het lokale beleidsplan of beleidsdocument aandacht 
uit? (Meerdere antwoorden mogelijk) 

 o Mensenhandel binnen de seksindustrie (bv. raamprostitutie, thuisprostitutie, hotelprostitutie, 
loverboys, escort)

 o Arbeidsuitbuiting (buiten de seksindustrie)
 o Criminele uitbuiting
 o Gedwongen bedelarij en/of straatverkoop

10b. Naar welke risicosectoren van mensenhandel gaat in het lokale mensenhandelbeleid aandacht uit? 
(Meerdere antwoorden mogelijk) 

 o Seksindustrie, waaronder zowel locatiegebonden als niet locatiegebonden prostitutie (bv. raam-
prostitutie, thuisprostitutie, hotelprostitutie, loverboys, escort)

 o Land- en tuinbouw
 o Schoonmaakbranche
 o Bouw
 o Scheep- en binnenvaart
 o Straatkrantverkoop
 o Bedelarij
 o Horeca
 o Overige sectoren, namelijk [Open antwoord] 

Indien bij vraag 10 opties 3 of 4 werden aangekruist, volgde de volgende vraag:



Vragenlijst gemeenten
217

10aa.Wat is naar uw oordeel de oorzaak van het feit dat uw gemeente niet beschikt over een specifiek op 
mensenhandel gericht beleidsplan of beleidsdocument? (Er zijn meerdere antwoorden mogelijk. 
Kruis aan wat van toepassing is.) 

 o Mensenhandel komt niet voor in mijn gemeente
 o De aanpak van mensenhandel heeft geen prioriteit in mijn gemeente
 o De opneming van mensenhandel in het Integraal Veligheidsplan of regionaal veiligheidsplan vol-

staat
 o Specifiek beleid is niet nodig; per geval wordt bekeken wat nodig is om mensenhandel aan te 

pakken
 o Het is mij niet duidelijk hoe een specifiek op mensenhandel gericht beleidsplan of beleidsdocu-

ment eruit zou moeten zien
 o Overige, namelijk [Open antwoord] 

11. Heeft mensenhandel een plaats in regionaal beleid waarin uw gemeente participeert? 
 o Ja, mensenhandel is één van de thema’s in een regionaal veiligheidsplan waarin mijn gemeente 

participeert
 o Nee, in het regionaal veiligheidsplan waarin mijn gemeente participeert is mensenhandel niet 

één van de thema’s
 o Mijn gemeente participeert niet in een regionaal beleid
 o Weet ik niet

Indien bij vraag 11 optie 1 werd aangekruist, volgden de volgende vragen:

11a. Naar welke vormen van mensenhandel gaat in het regionale beleidsplan aandacht uit? (Meerdere 
antwoorden mogelijk) 

 o Mensenhandel binnen de seksindustrie (bv. raamprostitutie, thuisprostitutie, hotelprostitutie, 
loverboys, escort)

 o Arbeidsuitbuiting (buiten de seksindustrie)
 o Criminele uitbuiting
 o Gedwongen bedelarij of straatverkoop
 o Niet van toepassing, mijn gemeente participeert niet in een specifiek regionaal beleidsplan of 

mensenhandel is geen onderwerp

11b. Naar welke risicosectoren van mensenhandel gaat in het regionale mensenhandelbeleid aandacht 
uit? (Meerdere antwoorden mogelijk) 

 o Niet van toepassing
 o Seksindustrie, waaronder locatiegebonden en niet locatiegebonden prostitutie (bv. raamprosti-

tutie, thuisprostitutie, hotelprostitutie, loverboys, escort)
 o Land- en tuinbouw
 o Schoonmaakbranche
 o Bouw
 o Scheep- en binnenvaart
 o Straatkrantverkoop
 o Bedelarij
 o Horeca
 o Overige sectoren, namelijk [Open antwoord]



mensenhandel Tiende rapportage van de Nationaal Rapporteur
218

12. Bent u tevreden met de prioriteit die mensenhandel krijgt binnen uw gemeente?
 o Zeer tevreden
 o Tevreden
 o Neutraal
 o Ontevreden
 o Zeer ontevreden

13. Kunt u deze waardering toelichten? [Open antwoord]

14. Welk instrumentarium gebruikt uw gemeente om mensenhandel aan te pakken? (Meerdere ant-
woorden mogelijk) 

 o Weet ik niet
 o Geen
 o Regulering m.b.t. prostitutie
 o Regulering m.b.t. ruimtelijke ordening (omgevingsvergunning/bestemmingsplan)
 o Regulering m.b.t. brandveiligheid
 o Regulering m.b.t. burgerzaken, zoals inschrijving in de Gemeentelijke Basisadministratie
 o Overige, namelijk [Open antwoord]

15. Is in uw APV regelgeving omtrent prostitutie opgenomen? 
 o Ja
 o Nee
 o Weet ik niet

Indien bij vraag 15 antwoordoptie 1 werd aangekruist, volgde de volgende vraag:

15a. Wordt in de APV-regels omtrent prostitutie rekening gehouden met mensenhandelaspecten? (Meer-
dere antwoorden mogelijk) 

 o Nee, er wordt geen rekening gehouden met mensenhandelaspecten
 o Ja, voordat een vergunning wordt verleend controleert de gemeente of de aanvrager van een 

vergunning criminele antecedenten heeft
 o Voordat een vergunning wordt verleend controleert de gemeente of de werknemers (beheerders) 

die staan op de vergunning criminele antecedenten hebben
 o Om een vergunning te verkrijgen moet de aanvrager aantonen dat hij maatregelen neemt om 

mensenhandel te voorkomen
 o Een vergunning wordt ingetrokken indien blijkt dat binnen een bedrijf slachtoffers van mensen-

handel aanwezig zijn
 o Anders, namelijk [Open antwoord]

16. Op welke manier speelt uw gemeente een rol bij de handhaving van regelgeving die betrekking heeft 
op de aanpak van mensenhandel? [Open antwoord]

4. Samenwerking
Bij het aanpakken van mensenhandel wordt vaak door meerdere partijen samengewerkt. De volgende 
vragen gaan over de vormen van samenwerking waarbij uw gemeente betrokken is.



Vragenlijst gemeenten
219

17. Werkt uw gemeente bij de bestrijding van mensenhandel samen met andere partijen? 
 o Ja
 o Nee
 o Weet ik niet

Indien bij vraag 17 optie 1 werd aangekruist, volgden de volgende vragen:

17a. Met welke partijen werkt uw gemeente samen bij de bestrijding van mensenhandel? (Meerdere 
antwoorden mogelijk) 

 o Politie
 o Openbaar Ministerie
 o Regionaal Informatie- en Expertisecentrum (RIEC)
 o Veiligheidshuis
 o Belastingdienst
 o Inspectie SZW
 o Zorg- en hulpverleningsinstanties
 o Overige, namelijk [Open antwoord]

17b. Bent u tevreden over de samenwerking met andere partijen bij de aanpak van mensenhandel? 
 o Zeer tevreden
 o Tevreden
 o Tevreden noch ontevreden
 o Ontevreden
 o Zeer ontevreden

17c. Kunt u deze waardering toelichten? [Open antwoord]

Indien bij vraag 17 optie 2 werd aangekruist, volgde de volgende vraag:

17aa. Kunt u aangeven waarom uw gemeente niet samenwerkt met andere partijen? [Open antwoord]

De Regionale Informatie en Expertise Centra (RIEC’s) bieden gemeenten advies en ondersteuning bij het 
inzetten van bestuurlijke instrumenten en bij het versterken van de samenwerking en informatie-uit-
wisseling tussen opsporingspartijen en bestuurlijke partijen.

18. Werkt uw gemeente m.b.t. het thema mensenhandel samen in een Regionaal Informatie- en Exper-
tisecentrum?

 o Ja
 o Nee
 o Weet ik niet

Indien bij vraag 18 optie 1 werd aangekruist, volgden de volgende vragen:

18a. Hoe vaak heeft uw gemeente, bij benadering, in 2015 deelgenomen aan overleggen over mensen-
handel in het verband van een RIEC? [Open antwoord]



mensenhandel Tiende rapportage van de Nationaal Rapporteur
220

18b. Bent u tevreden over de samenwerking van uw gemeente met het RIEC? 
 o Zeer tevreden
 o Tevreden
 o Tevreden noch ontevreden
 o Ontevreden
 o Zeer ontevreden

18c. Kunt u deze waardering toelichten? [Open antwoord] 

In een bestuurlijke rapportage delen partijen informatie uit eigen onderzoeken met de gemeente. De 
gemeente kan de informatie uit de bestuurlijke rapportage gebruiken om op basis daarvan handhavend 
op te treden en bestuursrechtelijke maatregelen te nemen of sancties op te leggen.

19. Hoeveel bestuurlijke rapportages over mensenhandel heeft uw gemeente door samenwerking met 
andere partijen ontvangen in 2015? [Open antwoord]

5. Zorg aan en opvang van slachtoffers
De gemeente is in de meeste gevallen verantwoordelijk voor de opvang van en zorg aan (vermoedelijke) 
slachtoffers van mensenhandel die binnen hun gemeente woonachtig zijn. De volgende vragen zien op 
de invulling die uw gemeente geeft aan deze verantwoordelijkheid.

20. Beschikt uw gemeente over een (sociaal) wijkteam?
 o Ja
 o Nee
 o Weet ik niet

Indien bij vraag 20 optie 1 werd aangekruist, volgden de volgende vragen:

20a. Is het sociaal wijkteam in uw gemeente belast met de ondersteuning van (vermoedelijke) slachtof-
fers van mensenhandel?

 o Ja
 o Nee
 o Weet ik niet

20b. Is binnen uw gemeente een persoon aangesteld die de opvang van en hulp aan (mogelijke) slacht-
offers van mensenhandel coördineert?

 o Ja
 o Nee
 o Weet ik niet

21. Welke optie is met betrekking tot de zorgfinanciering van slachtoffers van mensenhandel is in uw 
gemeente van toepassing? (Kruis het antwoord aan dat op uw gemeente van toepassing is. Meer-
dere antwoorden mogelijk.) 

 o Mijn gemeente heeft budget gereserveerd voor slachtoffers van mensenhandel (allocatie)
 o Mijn gemeente heeft een contract afgesloten met (een) zorginstelling(en)



Vragenlijst gemeenten
221

 o Een centrumgemeente heeft namens mijn gemeente budget gereserveerd
 o Een centrumgemeente heeft namens mijn gemeente een contract afgesloten met (een) 

zorginstelling(en)
 o De zorgfinanciering is anders geregeld, namelijk [Open antwoord] 

22. Hebt u nog opmerkingen en/of aanvullingen bij deze enquête? [Open antwoord]



Nationaal Rapporteur Mensenhandel
en Seksueel Geweld tegen Kinderen

Mensenhandel

Tiende rapportage van de Nationaal Rapporteur

M
ensenhandel

Tiende rapportage van de N
ationaal Rapporteur

De Nationaal Rapporteur rapporteert over de aard en omvang van  
mensenhandel en seksueel geweld tegen kinderen in Nederland

Wat doet de Nationaal Rapporteur Mensenhandel en 
Seksueel Geweld tegen Kinderen?
De Nationaal Rapporteur rapporteert over de aard en omvang van 
mensenhandel en seksueel geweld tegen kinderen in Nederland en heeft 
een onafhankelijke positie. De rapporteur monitort de effecten van het 
beleid dat op deze terreinen wordt gevoerd, signaleert knelpunten en 
doet aanbevelingen om de aanpak te verbeteren. De rapporteur heeft 
geen opsporingsbevoegdheden en is geen klachteninstantie.

Wie is de Nationaal Rapporteur?
De Nationaal Rapporteur is Corinne Dettmeijer-Vermeulen. Zij wordt in 
haar werkzaamheden ondersteund door een team van onderzoekers 
afkomstig uit diverse disciplines.

Welke activiteiten verricht de Nationaal Rapporteur?
De Nationaal Rapporteur verzamelt kwantitatieve en kwalitatieve ge-
gevens door het doen van eigen onderzoek, intensief contact te onder-
houden met het veld, het organiseren en bijwonen van conferenties en 
deel te nemen aan taskforces en expertgroepen. De onderzoeksresultat-
en en de hieruit voortvloeiende aanbevelingen publiceert de rapporteur 
in openbare (deel)rapportages. Deze bevatten ook beschrijvende infor-

matie over het fenomeen, relevante wet- en regelgeving en de aanpak: preventie, opsporing en vervol-
ging van daders en hulpverlening aan slachtoffers. De rapporteur monitort of en hoe de aanbevelingen 
in de praktijk vorm krijgen. Omdat mensenhandel en seksueel geweld tegen kinderen dikwijls 
grensoverschrijdende aspecten kennen, is de rapporteur ook op internationaal niveau actief.

Postadres
Postbus 20301
2500 EH Den Haag
Telefoon: 070 370 45 14
www.nationaalrapporteur.nl
@NLRapporteur

November 2017

https://www.nationaalrapporteur.nl

	Cover
	Colofon
	Inhoud
	Gebruikte afkortingen
	Woord vooraf
	1 Leeswijzer
	1.1 Zicht op mensenhandel als rode draad
	1.2 De structuur van deze rapportage

	2 Mensenhandel komt in vele vormen
	2.1 Algemeen beeld
	2.2 Mensenhandel binnen de sekindustrie
	2.2.1 �Vijf ontwikkelingen
	2.2.2 �Uitdaging 1: Wetsvoorstel regulering prostitutie en bestrijding misstanden seksbranche
	2.2.3 �Uitdaging 2: seksuele uitbuiting en technologie
	2.2.4 �Uitdaging 3: Seksuele uitbuiting en de vraagzijde

	2.3 Mensenhandel buiten de seksindustrie
	2.3.1 �Uitdaging 1: het organiseren van signalering
	2.3.2 �Uitdaging 2: zorgplichten voor bedrijven
	2.3.3 �Uitdaging 3: verankering en toepassing van het non-punishmentbeginsel

	2.4 Mensenhandel met het oogmerk van orgaanverwijdering
	2.5 Mensenhandel in wet en rechtspraak
	2.5.1 �Artikel 273f Sr in de rechtspraak (2013-2017)
	2.5.2 �Wetgeving ten aanzien van artikel 273f Sr na 2013

	2.6 Aanpalende fenomenen
	2.6.1 �Mensenhandel en migratie
	2.6.2 �Mensenhandel en kindhuwelijken


	3 Zicht op buitenlandse slachtoffers van mensenhandel
	3.1 Wetgeving en beleid
	3.2 Aanleiding tot het doen van dit onderzoek
	3.3 De betrokken organisaties
	3.3.1 Politie
	3.3.2 Inspectie SZW, Directie Opsporing
	3.3.3 KMar

	3.4 Methodologie
	3.5 Bevindingen
	3.5.1 Eerste fase: de melding
	3.5.1.1 Politie
	3.5.1.2 KMar
	3.5.1.3 ISZW-DO
	3.5.1.4 Observaties bij de bevindingen omtrent eerste meldingen

	3.5.2 Tweede fase: het voorportaal
	3.5.2.1 Politie
	3.5.2.2 KMar
	3.5.2.3 ISZW-DO
	3.5.2.4 Observaties bij het voorportaal

	3.5.3 Derde fase: het informatief gesprek
	3.5.3.1 Politie
	3.5.3.2 KMar
	3.5.3.3 ISZW-DO
	3.5.3.4 Observaties bij de bevindingen omtrent het informatief gesprek

	3.5.4 Vierde fase: beslissen over de bedenktijd
	3.5.4.1 Politie
	3.5.4.2 KMar
	3.5.4.3 ISZW
	3.5.4.4 Observaties bij de bevindingen omtrent bedenktijd


	3.6 Conclusie
	3.7 Aanbevelingen

	4 Zicht op mensenhandel in de medische sector
	4.1 Internationaal onderzoek naar medische sector
	4.2 Indicatoren van mensenhandel in de medische sector
	4.3 Juridisch kader
	4.3.1 Rol van overheden
	4.3.2 Wettelijk kader in Nederland

	4.4 Mensenhandel en de medische sector in Nederland
	4.4.1 Methodologie
	4.4.1.1 Achtergrond informatie per groep

	4.4.2 Resultaten
	4.4.2.1 Opleiding en kennis rondom mensenhandel
	4.4.2.2 Contact met (vermoedelijke) slachtoffers mensenhandel
	4.4.2.3 Contact met derde partijen na vermoedens
	4.4.2.4 Werkplek en handreikingen


	4.5 Conclusie
	4.6 Aanbevelingen

	5 Zicht op mensenhandel in gemeenten
	5.1 Het doel en de ordening van dit onderzoek
	5.2 Methodologie
	5.3 Bespreking van de resultaten
	5.3.1 De gemeente als signaleerder
	5.3.2 De gemeente als beleidsmaker
	5.3.3 De gemeente als deel van de integrale aanpak
	5.3.4 �De gemeente als verantwoordelijke voor de zorg voor en opvang van slachtoffers van mensenhand

	5.4 Reflecties op de bevindingen
	5.5 Aanbevelingen

	6 Conclusies en aanbevelingen
	Literatuurlijst
	Bijlagen
	B1 Vreemdelingencirculaire 2000 B8/3 ad 1
	B2 Vragenlijst beslismedewerkers
	B3 Vragenlijst medische professionals
	B4 Vragenlijst gemeenten




