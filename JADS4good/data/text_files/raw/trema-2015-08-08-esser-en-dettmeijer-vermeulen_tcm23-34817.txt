





























































































































































































































































































































































































































































































































































































































































































































































































































































































































































































































































































































































































































































































































































































































































































































































































262

  Oktober 2015

In de rechtspraak wordt verschillend omgegaan met zaken van uitbuiting buiten de 
seksindustrie. Vooral over de vraag hoe art. 273f lid 1 onder 4 Sr moet worden uitge-
legd, bestaat geen eenduidigheid. Deze bijdrage gaat nader in op de verschillende uitleg 
die rechters geven aan subonderdeel 4. Daarbij wordt in het bijzonder gekeken naar 
twee recente uitspraken, van het hof Arnhem-Leeuwarden en de rechtbank Zeeland-
West-Brabant.

Van aardbeien  
en telefoon­
abonnementen

Een nieuw beoordelingsschema voor het bewijs 
van uitbuiting buiten de seksindustrie?

Luuk Esser en Corinne Dettmeijer-Vermeulen
Mr. L.B. Esser is onderzoeker bij de Nationaal Rapporteur en als 
buitenpromovendus verbonden aan de Universiteit Leiden. Mr. C.E. Dettmeijer-
Vermeulen is Nationaal Rapporteur Mensenhandel en Seksueel Geweld tegen 
Kinderen en voormalig vice-president van de rechtbank Den Haag.

Ten tijde van de verruiming van de strafbaarstelling van 
mensenhandel naar vormen van uitbuiting buiten de seksin­
dustrie in 2005 had de strafwetgever weinig beeld bij de preva­
lentie ervan in Nederland.1 Een verkennend onderzoek, 
uit gevoerd op instigatie van de Minister van Justitie, waar­
schuwde weliswaar voor de kwetsbaarheid van personen in de 

1 Kamerstukken II 2003/04, 29291, 3, p. 18.

uitdijende informele economie, maar de onderzoekers hadden 
weinig aanwijzingen om aan te nemen dat uitbuiting in Neder­
land voor zou komen.2

2 J.P. van der Leun & L. Vervoorn, Slavernij-achtige uitbuiting in Nederland, Den Haag: 
Boom Juridische uitgevers 2004. Zie ook Nationaal Rapporteur Mensenhandel, 
Mensenhandel. Vijfde rapportage van de Nationaal Rapporteur, Den Haag: BNRM 
2007, p. 207 e.v.



  Oktober 2015

263

We leven inmiddels in een andere tijd. Het 
mensenhandelconcept heeft het afgelopen 
decennium niet alleen in materieel­
strafrechtelijke zin een verruiming doorge­
maakt, ook de bereidheid om nieuwe feno­
menen onder het bereik van de 
mensenhandelnoemer te brengen is 
gegroeid.3 Een voorbeeld daarvan zijn de 
zaken waarin het gaat om het onder dwang 
afsluiten van telefoonabonnementen.
Niet elke rechter brengt deze gedraging 
evenwel onder de noemer van mensen­
handel. In twee recente zaken, die in dit 
artikel worden besproken, komt dit in volle 
omvang naar voren. In beide zaken staat de 
verdachte terecht voor het dwingen van 
meerdere personen om telefoonabonne­
menten voor hem af te sluiten. In het arrest van het hof 
Arnhem­Leeuwarden4 komt het niet tot een veroordeling voor 
mensenhandel, in het vonnis van de rechtbank Zeeland­West­
Brabant wel (vier jaar onvoorwaardelijke gevangenisstraf ).5

Art. 273f lid 1 onder 4 Sr
De rechtsvraag die in deze zaken steeds voorlag is of het onder 
dwang afsluiten van telefoonabonnementen uitbuiting, en 
dus mensenhandel, oplevert in de zin van art. 273f lid 1 onder 
4 Sr. Daarin is strafbaar gesteld degene die:

“(...) een ander met een van de onder 1° genoemde middelen 
dwingt of beweegt zich beschikbaar te stellen tot het verrichten 
van arbeid of diensten of zijn organen beschikbaar te stellen dan 
wel onder de onder 1° genoemde omstandigheden enige hande­
ling onderneemt waarvan hij weet of redelijkerwijs moet vermoe­
den dat die ander zich daardoor beschikbaar stelt tot het verrich­
ten van arbeid of diensten of zijn organen beschikbaar stelt.”

Over het toepassingsbereik van deze norm bestaat als gezegd 
geen eenduidigheid in de rechtspraak.6 Het dispuut spitst zich 
toe op de vraag of voor een bewezenverklaring volstaat dat de 
bestanddelen in de delictsomschrijving zijn vervuld (een exten­
sieve benadering) of dat daarvoor meer is vereist, bijvoorbeeld 
dat apart nog moet worden vastgesteld of sprake was van 
uitbuiting (een restrictieve benadering). De kennelijk gevoelde 
noodzaak om een apart (impliciet) bestanddeel in te lezen, en 
dus een extra bewijshorde op te werpen, kan worden verklaard 
door de ruime bewoordingen waarin subonderdeel 4 is 
gesteld en de brede interpretatie die aan de dwangmiddelen 

3 Het betreft hier overigens een internationale tendens. Zie daarover het lezenswaar-
dige artikel van J.A. Chuang, ‘Exploitation creep and the unmaking of human traffic-
king law’, The American Journal of International Law 2014, p. 609-649.

4 Hof Arnhem-Leeuwarden 4 december 2014, ECLI:NL:GHARL:2014:9415.
5 Rb. Zeeland-West-Brabant 23 juli 2015, ECLI:NL:RBZWB:2015:4870.
6 Zie daarover uitgebreid L.B. Esser & C.E. Dettmeijer-Vermeulen, ‘Mensenhandel op 

een tweesprong. De omgang van rechters met de ruim geformuleerde delicts-
omschrijving van artikel 273r lid 1 sub 4 Sr’, DD 2014/48, p. 512-528. Zie ook  
S.M.A. Lestrade & C.R.J.J. Rijken, ‘Mensenhandel en uitbuiting nader bepaald’,  
DD 2014/64, p. 665-681.

in art. 273f lid 1 onder 1 Sr is meegegeven.7 
Machielse heeft er wel op gewezen dat ook 
de eetpiraat, die onder valse voorwend­
selen een bestelling plaatst, als mensen­
handelaar kan worden aangemerkt.8 
Immers, hij wist het horecapersoneel door 
misleiding tot het verrichten van diensten 
te bewegen. Ook de dwangmiddelen 
‘misbruik van een kwetsbare positie’ en 
‘misbruik van uit feitelijke omstandigheden 
voortvloeiend overwicht’ worden in de 
rechtspraak ruim geïnterpreteerd.
De wetsgeschiedenis biedt weinig aankno­
pingspunten voor wie zoekt naar een helder 
antwoord op de vraag welke benadering 
juridisch het meest zuiver is. Op het eerste 
gezicht lijkt de extensieve benadering de 

beste papieren te hebben. De ruime reikwijdte van de norm 
was namelijk het uitgangspunt van de wetgever toen hij art. 
250ter (oud) Sr, de voorloper van subonderdeel 4, introdu­
ceerde (in 1988). De bepaling zag toen uitsluitend nog op 
uitbuiting in de seksindustrie en had tot doel elke vorm van 
gedwongen tewerkstelling in de prostitutie als mensenhandel 
strafbaar te stellen.9 Het feit dat bij gedwongen sekswerk de 
aard van het werk maakt dat per definitie de lichamelijke inte­
griteit in het geding is, maakte dat het toepassingsbereik van 
de norm ook daadwerkelijk samenviel met de gedragingen die 
de strafwetgever beoogde aan te pakken.10 Eerst bij de uitbrei­
ding van subonderdeel 4 naar niet­seksuele vormen van 
uitbuiting, onder invloed van internationale ontwikkelingen, is 
discussie ontstaan over de potentieel ruime reikwijdte van de 
norm.11 Overigens zijn er ook passages die erop wijzen dat de 
wetgever geen al te extensieve norm voor ogen had. Zo wordt 
in de memorie van toelichting van art. 273a (oud) Sr12 als voor­
beeld van uitbuiting genoemd “een extreem lange werkweek 
tegen onevenredig lage betaling onder slechte werkomstandig­
heden” [vet auteurs].13

Rechtspraak
De rechtspraak waarin de rechtsvraag voorligt hoe art. 273f lid 
1 onder 4 Sr moet worden geïnterpreteerd, heeft zich gestaag 
uitgebreid. Soms kiest de rechter voor de hiervoor beschreven 
extensieve benadering, waarin uitsluitend het bewijs van de 
bestanddelen volstaat voor een bewezenverklaring. Gedwon­
gen tewerkstelling levert in deze gevallen per definitie uitbui­

7 Zie daarover uitgebreid Lestrade & Rijken, a.w., p. 674-675.
8 Noyon/Langemeijer/Remmelink, art. 273f Sr, aant. 6.
9 Kamerstukken II 1988/89, 21027, 3.
10 H. de Jonge van Ellemeet, D. Korvinus & D. Koster, ‘Mensenhandel: de achtergronden 

en omtrekken van het begrip “uitbuiting” in art. 273a Sr.’, Trema 2006, p. 286-290. Zie 
bijv. ook een recente overweging van de rechtbank Noord-Nederland van 13 mei 
2015, ECLI:NL:RBNNE:2015:2306: “Wanneer sprake is van gedwongen tewerkstelling in 
de seksindustrie, volgt uit de jurisprudentie dat per definitie sprake van uitbuiting is, nu 
de lichamelijke integriteit van het slachtoffer hierbij altijd in het geding is.”

11 De Jonge van Ellemeet, Korvinus & Koster, a.w.
12 Het huidige art. 273f Sr.
13 Kamerstukken II 2003/04, 29029, 3, p. 18.

De wetsgeschie-
denis biedt weinig 

aanknopings-
punten voor wie 
zoekt naar een 

helder antwoord 
op de vraag welke 
benadering juri-
disch het meest 

zuiver is.



264

  Oktober 2015

ting op, ongeacht de aard van het werk of de 
omstandigheden waaronder dat werk 
moest worden verricht. Zo kwamen de 
rechtbank Haarlem en het hof ’s­Graven­
hage eerder tot een veroordeling voor 
mensenhandel in een zaak waarin de 
verdachte uitsluitend door middel van 
misleiding personen had bewogen tot het 
afsluiten van telefoonabonnementen.14 In 
een arbeidsuitbuitingszaak die werd behan­
deld door de rechtbank Overijssel komt de 
rechter tot een gelijksoortige uitleg. In die 
zaak ging het om een aardbeienteler die 
Poolse en Slowaakse arbeiders die zich in 
een kwetsbare positie bevonden had 
tewerkgesteld en gehuisvest op zijn bedrijf. 
Voor de beoordeling van het bewijs van 
subonderdeel 4 wordt uitsluitend gekeken 
naar het gebruik dat de verdachte maakte van de kwetsbare, 
persoonlijke situatie waarin de werknemers zich bevonden 
(onder andere afkomstig uit een arm land, schulden). Niet 
wordt apart getoetst of sprake was van uitbuiting. Ook naar de 
omstandigheden waaronder werd gewerkt, gaat geen 
aandacht uit.15 Eenzelfde uitleg wordt gevolgd in een vonnis 
van de rechtbank Rotterdam waarin personen werden gedwon­
gen om te werken in het paprikateeltbedrijf van verdachte.16

Twee recente zaken: een nieuw beoordelings-
schema voor de bewezenverklaring van  
subonderdeel 4?
Waar in eerdere uitspraken nog wordt gekozen voor een 
extensieve uitleg van subonderdeel 4 gooit de rechter het in 
twee recente zaken over een andere boeg.17 Opnieuw staat de 
vraag ter beoordeling of het onder dwang laten afsluiten van 
telefoonabonnementen mensenhandel oplevert. Het hof 
komt niet tot een veroordeling, de rechtbank wel. Het essen­
tiële verschil lijkt daarbij echter niet te liggen in de verschil­
lende interpretatie van subonderdeel 4, maar in de uiteen­
lopende feitencomplexen waarvan in deze zaken sprake was. 
Beide instanties houden namelijk een restrictieve lezing van 
sub onderdeel 4 aan, in die zin dat voor het bewijs van deze 
mensenhandelvorm méér vereist is dan louter het vervuld zijn 
van de delictsbestanddelen. Zo oordeelt het hof dat uit de 
wetsgeschiedenis niet blijkt dat het de wetgever voor ogen 
stond aan art. 273f lid 1 onder 4 Sr een ruimere strekking te 
geven dan dat hiermee uitbuiting wordt strafbaar gesteld. 

14 Rb. Haarlem 8 december 2010, ECLI:NL:RBHAA:2010:BO8985; hof ’s-Gravenhage 25 
augustus 2011, ECLI:NL:GHSGR:2011:BR5629.

15 Rb. Overijssel 19 november 2013, ECLI:NL:RBOVE:2013:2951.
16 Hoewel de rechtbank in deze zaak een extensieve uitleg aan subonderdeel 4 lijkt te 

geven, wordt in dit vonnis wel uitgebreid stilgestaan bij de omstandigheden waaron-
der de werknemers moesten werken. Rb. Rotterdam 22 juli 2014, nr. 10/993003-14 
(niet gepubliceerd).

17 Zie voor twee zaken waarin ook voor een restrictieve uitleg van subonderdeel 4 wordt 
gekozen hof Amsterdam 7 november 2012, ECLI:NL:GHAMS:2012:BY3257 en hof Den 
Haag 6 september 2013, ECLI:NL:GHDHA:2013:3398. Zie voor een uitgebreider over-
zicht Lestrade & Rijken, a.w. en Esser & Dettmeijer-Vermeulen, a.w.

Nadat uitbuiting als impliciet bestanddeel 
van subonderdeel 4 is aangemerkt, zet het 
hof vervolgens uiteen welke implicaties dat 
met zich brengt. Volgens het hof heeft het 
inlezen van ‘uitbuiting’ tot gevolg:

“(...) dat aan de in de delictsomschrijving (en 
in de tenlastelegging) voorkomende termen, 
‘het verrichten van arbeid of diensten’ een 
zodanige uitleg wordt gegeven dat het gaat 
om arbeid en/of diensten die vanwege hun 
aard (zoals prostitutiewerkzaamheden) en/of 
omstandigheden waaronder die werkzaam­
heden worden verricht (bijvoorbeeld geen 
betaling, lange werkdagen etc.) – in combina­
tie met een in artikel 273f lid 1 onder 1 
genoemd middel – een situatie van uitbuiting 
opleveren.”

Vanzelfsprekend zal voor het aannemen van uitbuiting, 
conform de delictsomschrijving, altijd sprake moeten zijn van 
een dwangmiddel. Maar het louter dwingen of bewegen van 
iemand om zich tot bepaald werk beschikbaar te stellen, is 
naar het oordeel van het hof niet genoeg om van uitbuiting te 
kunnen spreken. Daarvoor zal ook moeten komen vast te 
staan dat ofwel de aard van het werk de uitbuiting met zich 
brengt dan wel andere omstandigheden waaronder het werk 
geschiedde. Voor de beantwoording van de vraag wanneer de 
aard van het gedwongen werk met zich brengt dat sprake is 
van uitbuiting geeft het hof geen helder afgebakend crite­
rium. Wel oordeelt het hof dat het afsluiten van telefoonabon­
nementen “niet zonder meer is aan te merken als arbeid of dienst 
tot het verrichten waarvan iemand wordt gedwongen of bewogen 
zich beschikbaar te stellen”. Andere voorbeelden worden niet 
genoemd. Te denken valt evenwel aan andersoortige werk­
zaamheden waarbij de lichamelijke en/of geestelijke integri­
teit per definitie in het geding is, zoals in sommige gevallen 
van criminele uitbuiting. Daarbij worden mensen gedwongen 
tot het plegen van strafbare feiten, zoals het smokkelen van 
drugs. Het gaat hier, in elk geval in sommige situaties, om een 
dienst die lichamelijke risico’s met zich brengt. Bij het onder 
dwang plaatsen van bolletjes bijvoorbeeld zal per definitie 
sprake zijn van schending van de lichamelijke integriteit. Ook 
brengt elke vorm van criminele uitbuiting het risico met zich 
dat de gedwongene wordt vervolgd en bestraft voor de straf­
bare feiten die hij onder dwang moest begaan.
Ook als de aard van het werk niet per definitie tot dat oordeel 
leidt, kan toch sprake zijn van uitbuiting. In deze gevallen is de 
vraag of van uitbuiting sprake is geweest afhankelijk van de 
omstandigheden waaronder de werkzaamheden werden 
verricht. Het moge inmiddels duidelijk zijn dat uitsluitend naar 
de omstandigheden behoeft te worden ‘uitgeweken’ indien 
het werk waartoe iemand zich beschikbaar stelde buiten de 
seksindustrie plaatsvond. Omstandigheden die in dit kader 
van belang zijn, zijn volgens het hof de aard en duur van de 
tewerkstelling, de beperkingen die zij voor de betrokkene 

Waar in eerdere 
uitspraken nog 
wordt gekozen 
voor een exten-
sieve uitleg van 
subonderdeel 4 
gooit de rechter 

het in twee recente 
zaken over een 
andere boeg.



  Oktober 2015

265

meebracht en het economisch voordeel dat daarmee door de 
tewerksteller is behaald.18 De aard van het werk komt hier dus 
terug, al zal dit aspect – juist omdat naar de omstandigheden 
moet worden uitgeweken – een minder grote rol spelen. Voor 
de toets van de andere factoren kunnen weinig harde 
uitgangspunten worden geformuleerd. Hoelang moeten 
werkzaamheden hebben geduurd om uitbuiting op te 
leveren? Dat zal vooral van de context afhangen en de samen­
hang met de andere omstandigheden. Wel lijkt uit het oordeel 
van het hof duidelijk te worden dat niet steeds aan alle omstan­
digheden hoeft te worden voldaan. Als de werkzaamheden 
excessief lang hebben geduurd, behoeft minder aandacht uit 
te gaan naar het behaalde economisch voordeel of de andere 
beperkingen die de tewerkstelling met zich bracht.
In dezelfde lijn oordeelt de rechtbank Zeeland­West­Brabant. 
Daarin had de verdachte meerdere slachtoffers, onder andere 
door bedreiging, gedwongen om telefoonabonnementen 
voor hem af te sluiten. Gelijk het hof oordeelt ook de recht­
bank dat bij “(...) het onder dwang afsluiten van telefoonabonne­
menten (...) de aard van de verrichte diensten en de omstandig­
heden waaronder deze zijn verricht op zich niet direct in de 
richting van uitbuiting” wijzen. Na vastgesteld te hebben dat bij 

18 Het hof ontleent de criteria aan een standaardarrest van de Hoge Raad inzake uitbui-
ting buiten de seksindustrie. De overwegingen daarin zagen echter primair op de 
uitleg die aan het ‘oogmerk van uitbuiting’ in subonderdeel 1 moet worden gegeven. 
Het hof verklaart de door de Hoge Raad gegeven criteria nu ook expliciet van toepas-
sing op de uitleg van subonderdeel 4. HR 27 oktober 2009, ECLI:NL:HR:2009:BI7099 
(Chinese horeca).

uitbuiting fundamentele mensenrechten in het geding zijn, 
overweegt de rechtbank dat de situatie van voldoende “ernst 
en gewicht” moet zijn om uitbuiting en dus mensenhandel op 
te leveren. De rechtbank overweegt:

“Bij de beantwoording van de vraag of van een uitbuitingssituatie 
sprake is, is in de eerste plaats van belang de mate van dwang 
waardoor iemand zich beschikbaar stelt tot het verrichten van 
arbeid of diensten. In de tweede plaats zijn van belang de aard 
van de arbeid of de te verrichten dienst, de omstandigheden 
waaronder gewerkt moest worden en het economisch gewin dat 
hiermee door de verdachte is behaald. Daarbij geldt dat hoe 
groter de dwang, hoe minder gewicht de overige omstandighe­
den in de schaal behoeven te leggen om van een uitbuitingssitua­
tie te kunnen spreken; er is sprake van ‘communicerende vaten’.”

Ook in het oordeel van de rechtbank levert gedwongen 
tewerkstelling pas uitbuiting op als aan andere vereisten is 
voldaan. Anders dan het hof kijkt de rechtbank daarbij niet 
alleen naar de aard van het werk, het behaalde economisch 
voordeel en de omstandigheden waaronder moest worden 
gewerkt, maar wordt ook de mate van dwang als grond toege­
voegd. Op zich is dit opmerkelijk. Immers, ligt de dwang niet 
reeds in het bewijs van gedwongen tewerkstelling besloten? 
Onderscheid moet hier echter worden gemaakt tussen het 
bewijs van het dwangmiddel enerzijds en de rol die het 
dwangmiddel speelt in het kader van de beoordeling van 
uitbuiting anderzijds. In laatstgenoemde zin volstaat niet 

Aarbeien plukken door een grote ploeg plukkers en pluksters van allochtone afkomst (Cambodja, Polen, Turkije). Foto: Peter Blok/Hollandse Hoogte



266

  Oktober 2015

alleen het bewijs van dwang, maar speelt 
ook de mate, en dus de aard en ernst van de 
aangewende dwang, een rol. Voor het 
bewijs van het dwang middel doet dat 
echter niet ter zake. Iemand enkel misleiden 
of het misbruik maken van overwicht of een 
kwetsbare positie levert een dwangmiddel 
op – ongeacht de mate waarin dat middel 
werd gebruikt.
De bewezenverklaring geeft vervolgens 
inzicht in de feiten die de rechtbank van 
belang acht bij de beoordeling van de mate 
van dwang. In deze zaak had de verdachte 
steeds contact gelegd met zijn slachtoffers 
via mensen die zij kenden, waardoor de 
verdachte een ‘schijnveiligheid’ had  
gecreëerd. Bij de eerste kennismaking 
namen zij plaats op de achterbank van de 
auto van verdachte. Onder het geven van 
instructies omtrent de telefoonabonne­
menten reed verdachte hard en was hij op 
“dreigende en intimiderende manier” 
aanwezig. De situatie was volgens de recht­
bank extra bedreigend omdat zich in de 
auto ook handlangers van de verdachte 
bevonden en een gummiknuppel zichtbaar aanwezig was. 
Verdachte heeft sommige slachtoffers daarmee ook bedreigd. 
Ook dreigde hij familie van de slachtoffers iets aan te doen. De 
slachtoffers waren veel jonger dan verdachte. Sommigen van 
hen hadden bovendien een laag IQ of leden aan een psychi­
sche aandoening. Het zijn uiteindelijk deze omstandigheden 
die het oordeel opleveren dat de mate van dwang van een 
‘zodanig gewicht’ is, dat sprake is van uitbuiting. De rechtbank 
overweegt voorts dat de overige omstandigheden gelet op de 
mate van dwang, minder zwaar (behoeven te) wegen (commu­
nicerende vaten).19

De rechtbank zet haar oordeel nadrukkelijk af tegen dat van 
het hof in het arrest dat hiervoor is besproken.20 Anders dan de 
rechtbank kwam het hof niet tot bewezenverklaring van 
geweld of verbale bedreigingen. Van ‘noemenswaardige 
beperkingen’ aan de kant van de slachtoffers was naar het 
oordeel van het hof geen sprake. Zo hadden de slachtoffers 
ook zelf aan het afsluiten van de abonnementen verdiend. 
Terecht overweegt de rechtbank wel dat dit op zichzelf geen 
grond is om geen uitbuiting aan te nemen; als een dwang­
middel is bewezen doet immers de instemming van een 
slachtoffer met de uitbuiting niet ter zake.21

19 Zie over het idee van de communicerende vaten ook de lezenswaardige conclusie van 
A-G Knigge bij het Chinese horeca-arrest. HR 27 oktober 2009, 
ECLI:NL:PHR:2009:BI7099.

20 Voor het verkrijgen van meer inzicht in de toepassing van het wetsartikel is dat overi-
gens een toe te juichen techniek.

21 Vgl. art. 2 lid 4 Richtlijn nr. 2011/36/EU van het Europees Parlement en de Raad van 5 
april 2011 inzake de voorkoming en bestrijding van mensenhandel en de bescher-
ming van slachtoffers daarvan, en ter vervanging van Kaderbesluit 2002/629/JBZ van 
de Raad, Pb. EU L 101/1.

Uit verschillende overwegingen van de 
rechtbank (‘gevoelens van angst’, ‘het 
gevoel’ dat zij niet aan de macht van de 
verdachte konden ontsnappen) valt op te 
maken dat bij de beoordeling van de mate 
van dwang niet beslissend is of de gevoelde 
dreiging en dwang reëel zijn. Veeleer gaat 
het ook om de subjectieve gevoelens die de 
verdachte door zijn handelen bij de slacht­
offers teweeg heeft gebracht, dus om de 
reëel gevoelde dreiging of dwang. De beoor­
deling van de ‘mate van dwang’ is dus niet 
alleen een ‘objectief gebeuren’, maar ziet 
ook op de gevoelens van het slachtoffer. 
Dikwijls zal voor een goede beoordeling 
van de mate van dwang moeten worden 
gekeken naar de verhoudingen tussen 
verdachte en het slachtoffer en hun ‘geza­
menlijke’ geschiedenis.

Conclusie
Twee recente uitspraken werpen meer licht 
op de wijze waarop de rechter omgaat met 
het bewijs van uitbuiting welke zich 
voordoet buiten de seksindustrie. In de 

uitspraken is voor het bewijs van mensenhandel als omschre­
ven in art. 273f lid 1 onder 4 Sr gedwongen tewerkstelling (het 
vervuld zijn van de delictsbestanddelen) alleen niet genoeg. In 
de uitspraken wordt een impliciet bestanddeel ‘uitbuiting’ in 
de delicts omschrijving ingelezen. Het gevolg van deze uitspra­
ken is dat, naast de vaststelling van tewerkstelling onder 
dwang, ook moet komen vast te staan of:
•	 de aard van de gedwongen arbeid/diensten de uitbuiting 

met zich brengt;
•	 zo niet, of andere omstandigheden dat oordeel wél kunnen 

rechtvaardigen.

Waar het werken in de prostitutie onder dwang altijd uitbui­
ting oplevert, is daarvan bij werk buiten de seksindustrie niet 
altijd sprake. Hoewel het in de uitspraken ontbreekt aan een 
duidelijk criterium aan de hand waarvan kan worden vast­
gesteld welk gedwongen werk naar zijn aard uitbuiting 
oplevert, wordt wel duidelijk dat het afsluiten van telefoon­
abonnementen daar op zichzelf genomen niet onder valt. Bij 
de beoordeling van andere gevallen kan de mate waarin de 
lichamelijke en geestelijke integriteit is geschonden een rol 
spelen. In dit artikel werd criminele uitbuiting genoemd, zoals 
het smokkelen van drugs. Het gaat, in elk geval in sommige 
situaties om een dienst die lichamelijke risico’s met zich brengt. 
Bij het onder dwang moeten plaatsen van bolletjes in het 
lichaam zal bijvoorbeeld per definitie sprake zijn van schen­
ding van de lichamelijke integriteit. Ook brengt elke vorm van 
criminele uitbuiting het risico met zich dat de gedwongene 
wordt vervolgd en bestraft voor de strafbare feiten die hij 
onder dwang moest begaan.

Anders dan het 
hof Arnhem-

Leeuwarden voegt 
de rechtbank 

Zeeland-West-
Brabant ook de 
mate van dwang 
als grond toe. Op 
zich is dit opmer-

kelijk. Immers, ligt 
de dwang niet 

reeds in het bewijs 
van gedwongen 
tewerkstelling 

besloten? 



  Oktober 2015

267

Ook als de aard van het gedwongen werk 
niet per definitie uitbuiting met zich brengt, 
kan sprake zijn van uitbuiting. De uitbuiting 
zal in die gevallen niet worden geconstitu­
eerd door de aard van de gedwongen werk­
zaamheden, maar door de overige omstan­
digheden waaronder deze geschiedden. 
Factoren die in dit verband een rol spelen, 
zijn de mate van dwang waarvan sprake 
was, de duur van de werkzaamheden, het 
economisch voordeel dat door de tewerk­
steller is behaald en de beperkingen die dat 
voor de tewerkgestelde met zich bracht. Via 
de band van de ‘mate van dwang’ kwam de 
rechtbank in het hiervoor besproken vonnis toch tot een 
veroordeling voor mensenhandel voor het onder dwang laten 
afsluiten van telefoonabonnementen.
De laatste jaren is in de rechtspraak te zien geweest dat 
verschillend wordt omgegaan met zaken van uitbuiting buiten 

de seksindustrie, meer in het bijzonder de 
vraag op welke wijze art. 273f lid 1 onder 4 
Sr moet worden uitgelegd. De twee bespro­
ken uitspraken bieden meer inzicht in de 
uitgangspunten die de rechter aanlegt bij 
de beoordeling van deze zaken. Het blijft 
evenwel wachten op de Hoge Raad. In 
zowel het besproken arrest als een arrest uit 
201322 is een cassatieschriftuur ingesteld 
die is toegespitst op de uitleg van art. 273f 
lid 1 onder 4 Sr. In afwachting van een 
beslissing uit de Kazernestraat geven de 
hiervoor besproken uitspraken een stevige 
voorzet.

22 Hof Den Haag 6 september 2013, ECLI:NL:GHSGR:2013:3398.

De beoordeling 
van de ‘mate van 

dwang’ is niet 
alleen een ‘objec-

tief gebeuren’, 
maar ziet ook op 
de gevoelens van 

het slachtoffer.


