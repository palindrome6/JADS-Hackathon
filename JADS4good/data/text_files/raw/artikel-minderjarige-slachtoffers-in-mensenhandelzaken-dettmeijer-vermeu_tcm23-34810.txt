



































128 Afl. 7 - november 2014 TPWS  2014/30

 Mr. C.E. Dettmeijer-Vermeulen en mr. dr. M. Boot-Matthijssen 1   Artikelen 

 Minderjarige slachtoffers in mensenhandelzaken: Ze 
wilde het zelf. Toch? 2 

 TPWS 2014/30        
  Kinderen moeten worden beschermd, soms ook tegen zich-
zelf. Deze bijdrage bespreekt het arrest van de Hoge Raad van 
20 mei 2014 waarin de Hoge Raad oordeelt dat dwang niet 
moet worden ingelezen in het mensenhandelartikel ( artikel 
273f  Sr) als het om minderjarige slachtoffers in de prostitutie 
gaat. 3    Ook staat instemming met prostitutiewerk en het feit 
dat iemand al eerder in de prostitutie werkte een bewezen-
verklaring niet in de weg. Ook bij de straftoemeting zouden 
deze omstandigheden geen rol moeten spelen. Ter zake ver-
volging en berechting van mensenhandel in relatie tot prosti-
tutie – waarbij minderjarigen betrokken zijn – verdienen ook 
andere punten aandacht vanuit de beschermingsgedachte: de 
scheidslijn tussen poging en voltooid delict wat betreft het 
klaarstomen voor prostitutie; de mogelijke samenloop met de 
vervaardiging en verspreiding van kinderpornografie ( artikel 
240b  Sr); en de bescherming van minderjarige slachtoffers niet 
alleen tegen mensenhandelaren, maar ook tegen gebruikers 
van hun seksuele diensten.     

  1.  Inleiding   

 Kinderen moeten worden beschermd. De EU-richtlijn men-
senhandel uit 2011 4    onderstreept dit belang waar het om de 
aanpak van mensenhandel gaat. Op grond van deze richtlijn 
moeten kinderen – alle personen jonger dan achttien jaar 
– als bijzonder kwetsbare slachtoffers worden beschouwd. 
Bij de implementatie van deze richtlijn is  artikel 273f  Sr dan 
ook op een aantal onderdelen aangepast. Per 15 november 
2013 voorziet het mensenhandelartikel onder meer in de 
bepaling dat mensenhandel gepleegd tegen kinderen altijd 
een strafverzwarende omstandigheid vormt, dus ook wan-
neer een slachtoffer zestien of zeventien is. 5    Voorheen was 
dat nog niet zo.   

 Deze bijdrage gaat over de bescherming van minderja-
rige slachtoffers. In het arrest van 20 mei 2014 is de Hoge 

  1  Mr. C.E. Dettmeijer-Vermeulen is Nationaal Rapporteur Mensenhandel en 
Seksueel Geweld tegen Kinderen. Mr. dr. M. Boot-Matthijssen is als onder-
zoeker werkzaam bij Bureau Nationaal Rapporteur Mensenhandel en Sek-
sueel Geweld tegen Kinderen. 

  2  Deze bijdrage is een geactualiseerde versie van het artikel ‘Jurisprudentie 
mensenhandel. Minderjarige slachtoffers in strafzaken. Ze wilde het zelf. 
Toch?’, gepubliceerd op de website van de Nationaal Rapporteur in januari 
2014,  www.nationaalrapporteur.nl/actueel/nieuws/2014/ze-wilde-het-
zelf-toch.as px. Het onderwerp kwam reeds eerder aan de orde in het rap-
port Jurisprudentie mensenhandelzaken 2009-2012, Een analyse, 2012 dat 
in 2012 verscheen, beschikbaar via  www.nationaalrapporteur.nl . 

  3  Buiten de prostitutie zijn bij minderjarige slachtoffers dwangmiddelen wel 
een delictsbestanddeel,  art. 273f lid 1  onder 4 Sr. 

  4   Richtlijn 2011/36/EU  van het Europees Parlement en de Raad van 5 april 
2011 inzake de voorkoming en bestrijding van mensenhandel en de be-
scherming van slachtoffers daarvan, en ter vervanging van  Kaderbesluit 
2002/629/JBZ  van de Raad, PbEU 2011, L 101/1. 

  5  Art. 273f lid 3 onder 2 Sr. 

Raad duidelijk over wat deze bescherming inhoudt. 6    Dit ar-
rest wordt dan ook eerst besproken. Bescherming is nodig 
 vanaf  het moment waarop kinderen worden geworven om 
in de prostitutie te gaan werken. Hierbij is van belang dat 
bij mensenhandel al snel sprake is van een voltooid delict. 
Over de vraag op welk moment het klaarstomen overgaat 
van een poging in een voltooid delict heeft de Hoge Raad 
echter nog geen uitspraak gedaan. Deze bijdrage illustreert 
ook dat werving op verschillende manieren kan plaatsvin-
den. Zo worden sommige slachtoffers losgeweekt van hun 
vertrouwde omgeving en is sprake van manipulatie, vaak 
vergezeld van verliefd maken. Vaak wordt ook beeldmate-
riaal gemaakt waarmee mogelijke slachtoffers onder druk 
kunnen worden gezet. De samenloop met de vervaardiging 
en verspreiding van kinderpornografie ( artikel 240b  Sr) 
komt niet altijd voldoende tot uitdrukking in vervolging en 
berechting. Kinderen moeten niet alleen tegen mensenhan-
delaren worden beschermd, maar ook tegen degenen die in 
deze context van hun seksuele diensten gebruikmaken. Het 
gaat dan om degenen die hen ‘testen’ voor prostitutiewerk, 
waarbij sprake kan zijn van medeplegen of medeplichtig-
heid aan mensenhandel. Het gaat daarnaast om klanten die 
voor seksuele diensten van minderjarigen betalen, die kun-
nen en moeten worden vervolgd op grond van  artikel 248b  
Sr.     

  2.  Minderjarigen, dwang, en tot prostitutie 
brengen in het arrest van de Hoge Raad   

 De Hoge Raad heeft in mei van dit jaar uitspraak gedaan in 
een zaak waarbij een minderjarig meisje in de prostitutie 
was gebracht. 7    In eerste instantie achtte de Rechtbank Rot-
terdam onvoldoende bewijs voor dwang aanwezig en over-
woog daarbij dat verdachte ontkende aangeefster te hebben 
gedwongen tot prostitutie. 8    Ten aanzien van minderjarigen 
hoeft dwang echter niet bewezen te worden: het is immers 
geen onderdeel van de delictsomschrijving. Het slachtoffer 
was veertien jaar en weggelopen uit een justitiële inrich-
ting. Het verwijt betrof  artikel 273f lid 1  onder 5 Sr, dus niet 

  6  HR 20 mei 2014,  ECLI:NL:HR:2014:1174 . 
  7  Hof Den Haag 6 februari 2013,  ECLI:NL:GHDHA:2013:3595 . Deze zaak, 

waarin de Rb. Rotterdam in 2012 in eerste aanleg uitspraak deed, werd 
eerder besproken in het rapport Jurisprudentie Mensenhandel 2009-2012, 
Rb. Rotterdam 27 maart 2012,  ECLI:NL:RBSGR:2012:BW1957 . 

  8  De Rb. Rotterdam heeft in een gerelateerde strafzaak een helder oordeel 
geveld over de invulling van de strafbepaling: “Gelet op de wetsgeschie-
denis [...] is er naar het oordeel van de rechtbank in het geval van min-
derjarige slachtoffers derhalve altijd sprake van een beperking van de 
keuzevrijheid, zodat in het geval van minderjarige slachtoffers de even-
tuele omstandigheid dat het slachtoffer heeft ‘ingestemd’ met de prosti-
tutiewerkzaamheden dan wel de omstandigheid dat het slachtoffer reeds 
eerder in de prostitutie heeft gewerkt, nimmer in de weg kan staan aan 
een bewezenverklaring.” Rb. Rotterdam 24 oktober 2013, nr. 10/750139-
11; 10/750109-11 (niet gepubliceerd). 

T2_TPWS_1407_bw_V02.indd   128T2_TPWS_1407_bw_V02.indd   128 11/18/2014   7:44:13 PM11/18/2014   7:44:13 PM



129Afl. 7 - november 2014TPWS  2014/30

Artikelen MINDERJARIGE SLACHTOFFERS IN MENSENHANDELZAKEN: ZE WILDE HET ZELF. TOCH?

iemand ‘dwingen’ maar ‘ertoe brengen zich beschikbaar te 
stellen tot prostitutie.   

 Het hof oordeelde, terecht, dat gelet op minderjarigheid van 
dwang geen sprake hoeft te zijn:     

 “De bescherming van minderjarigen als zodanig moet 
worden geacht te zijn gelegen in de omstandigheid dat in 
een dergelijk geval voor strafbaarheid geen dwangmid-
delen zoals genoemd in  artikel 273f, eerste lid , aanhef en 
onder 1 van het Wetboek van Strafrecht zijn vereist.”     

 Niettemin, naar het oordeel van het hof, duidt het begrip 
‘ertoe brengen’ op een situatie waarin een reële eigen keu-
ze van de prostituee in meer of mindere mate afwezig is, 
waarbij op zichzelf niet doorslaggevend is of de prostituee 
al dan niet minderjarig is. Ook het Hof Den Haag spreekt 
de verdachte vervolgens vrij van mensenhandel in de zin 
van sub 5. Naar het oordeel van het hof kan niet wettig en 
overtuigend worden bewezen dat de verdachte haar ‘ertoe 
heeft gebracht zich beschikbaar te stellen’ tot prostitutie. In 
deze situatie had het slachtoffer verdachte benaderd en had 
verdachte ‘op haar verzoek slechts faciliterende activiteiten 
verricht’. Al wordt uit het arrest niet duidelijk welke acti-
viteiten dat zijn geweest, het hof oordeelt dat daarom niet 
kon worden gesproken van afwezigheid (in meer of mindere 
mate) van een reële keuze bij het vermeende slachtoffer.   

 De Hoge Raad wijst op 20 mei 2014 arrest in deze zaak. Mede 
gelet op de wetsgeschiedenis oordeelt de Hoge Raad dat het 
hof een te beperkte en dus onjuiste betekenis heeft toege-
kend aan de term ‘ertoe brengen’. Volgens de aangehaalde 
wetsgeschiedenis is de minderjarigheid een geobjectiveerd 
bestanddeel van de delictsomschrijving. Aan de bepalingen 
ligt de gedachte ten grondslag dat degene die als exploitant, 
souteneur of bemiddelaar betrokken is bij exploitatie van 
prostitutie, zich ervan moet vergewissen dat hij niet met 
een minderjarige van doen heeft.     

 “Dit betekent dat het een ander tot prostitutie brengen 
en het ondernemen van enige handeling waarvan de da-
der weet of redelijkerwijs moet vermoeden dat de ander 
daardoor in de prostitutie belandt, zonder meer wordt 
gekwalificeerd als mensenhandel, indien die ander min-
derjarig is. De wil van de betrokkene is niet relevant.” 9        

 Bij de implementatie van internationale regelgeving in het 
mensenhandelartikel laat de wetgever zich in gelijke be-
woordingen uit:     

 “De eis van dwang in brede zin of misleiding geldt 
niet voor seksuele uitbuiting van kinderen: uitbating 
van prostitutie door minderjarigen is zonder meer 
strafbaar.” 10        

  9   Kamerstukken II 1990/91, 21027, nr. 5 , p. 11. 
  10   Kamerstukken II 2003/04, 29291, nr. 3 , p. 8 en p. 18. 

 Daarnaast oordeelt de Hoge Raad in het onderhavige arrest 
dat de omstandigheid dat aangeefster zich al met prostitu-
tiewerk bezighield voordat zij verdachte benaderde en de 
verdachte op haar verzoek slechts ‘faciliterende activiteiten’ 
heeft verricht, niet aan toepasselijkheid van  artikel 273f lid 
1  onder 5 Sr in de weg staat. De Hoge Raad vernietigt de 
bestreden uitspraak en wijst de zaak terug naar het Hof Den 
Haag.   

 Eerder is het voorgekomen dat verdachten werden vrijge-
sproken van mensenhandel omdat degenen die als slachtof-
fers op de tenlastelegging staan al als prostituee werkzaam 
waren en ‘daarom door verdachten daartoe niet konden 
worden gebracht’, zelfs als dat minderjarige meisjes waren. 
Dat voor minderjarigen dwang geen delictsbestanddeel van 
mensenhandel is, en instemming met het prostitutiewerk 
ook niet relevant, is een belangrijk aandachtspunt bij ver-
volging en berechting in mensenhandelzaken met minder-
jarige slachtoffers. De Hoge Raad is hierover duidelijk.   

 Overigens ook als het om volwassen slachtoffers gaat, staat 
eerder werk in de prostitutie niet aan strafbaarheid in 
de weg. Wanneer sprake is van een dwangmiddel, kan er 
wel sprake zijn van instemming met de beoogde of daad-
werkelijke uitbuiting, maar doet die instemming voor de 
strafbaarheid niet ter zake. Dit uitgangspunt is conform 
internationale regelgeving, zoals ook meest recentelijk is 
weergegeven in de EU-richtlijn mensenhandel. 11        

  3.  Strafverzwarende omstandigheid   

 Ook in de strafbepaling inzake mensenhandel wordt reke-
ning gehouden met de bijzonder kwetsbare positie van min-
derjarige slachtoffers. Voor feiten gepleegd na 15 november 
2013 is de omstandigheid dat een slachtoffer minderjarig is, 
dus jonger dan 18 jaar, een strafverzwarende omstandig-
heid in  artikel 273f  Sr. De EU-richtlijn mensenhandel uit 
2011 bepaalt immers dat kinderen – alle personen jonger 
dan achttien jaar – als bijzonder kwetsbare slachtoffers 
moeten worden beschouwd. 12      

 Tot 15 november 2013 gold echter een leeftijdgrens van zes-
tien jaar als strafverzwarende omstandigheid. In de zaak 
Visdief hield het OM met deze lagere leeftijdgrens rekening 
in zijn strafeis, conform de richtlijn voor strafvordering van 
het OM. In de strafmotivering komt de rechtbank echter 
niet expliciet op deze strafverzwarende leeftijdsgrens van 
– toen – zestien jaar terug. Wel oordeelde de rechtbank 
dat de eis van het OM ‘geen recht deed aan de ernst van de 
bewezenverklaarde feiten’, en legde daarom een jaar meer 
op dan de vier jaar gevangenisstraf die het OM had geëist. 

  11  Op grond van art. 2 lid 4 EU-Richtlijn is ‘de instemming van het slachtof-
fer van mensenhandel met de beoogde of bestaande uitbuiting irrelevant 
indien één van de genoemde middelen is gebruikt.’ 

  12   Richtlijn 2011/36/EU  van het Europees Parlement en de Raad van 5 april 
2011 inzake de voorkoming en bestrijding van mensenhandel en de be-
scherming van slachtoffers daarvan, en ter vervanging van  Kaderbesluit 
2002/629/JBZ  van de Raad, PbEU 2011, L 101/1. 

T2_TPWS_1407_bw_V02.indd   129T2_TPWS_1407_bw_V02.indd   129 11/18/2014   7:44:13 PM11/18/2014   7:44:13 PM



130 Afl. 7 - november 2014 TPWS  2014/30

ArtikelenMINDERJARIGE SLACHTOFFERS IN MENSENHANDELZAKEN: ZE WILDE HET ZELF. TOCH? 

Zonder de hoogte van de straf ter discussie te willen stellen, 
wordt het echter uit de strafmotivering niet duidelijk welke 
factoren bij dit oordeel over de straftoemeting nu een rol 
hebben gespeeld. Het blijft in ieder geval onduidelijk of de 
rechter wel rekening heeft gehouden met deze strafverzwa-
rende omstandigheid, en dus of rekening is gehouden met 
de kwetsbaarheid van kinderen.   

 In een andere zaak werd het feit dat de jongste van de vier 
slachtoffers veertien jaar was wél expliciet benoemd in 
de strafmotivering. 13    Daarnaast hield de rechtbank er in 
het voordeel van verdachte rekening mee dat het gelde-
lijk gewin voor verdachte ‘beperkt is gebleven’ en dat ‘het 
in verhouding tot andere mensenhandelzaken een minder 
omvangrijke vorm van vrouwenhandel betreft’. Zonder af-
breuk te willen doen aan de merites van deze overwegin-
gen is dit een ongelukkige woordkeuze. Slachtoffers lezen 
de uitspraak immers ook. Het ging overigens ook in deze 
zaak om meisjes die waren weggelopen uit een besloten 
behandelcentrum voor jongens en meisjes met complexe 
problemen. Verdachte werd in deze zaak veroordeeld tot 36 
maanden gevangenisstraf waarvan zes voorwaardelijk.   

 Het komt daarnaast – nog steeds – voor dat de rechter in 
de strafmotivering rekening houdt met het feit dat niet is 
gebleken dat er sprake is geweest van dwang ‘of enige vorm 
van gewelddadigheden’ waar de bewezenverklaring min-
derjarige slachtoffers betreft. 14    Deze omstandigheid zou 
geen strafverminderende rol mogen spelen nu volgens de 
relevante delictsomschrijvingen ten aanzien van minderja-
rige slachtoffers geen dwangmiddelen zijn vereist. 15    Als de 
afwezigheid van dwang en geweld via een omweg toch een 
rol spelen bij de straftoemeting, wordt alsnog afbreuk ge-
daan aan de bescherming van minderjarigen.   

 Bescherming is nodig vanaf het moment waarop kinderen 
worden geworven om in de prostitutie te gaan werken. 
Werving kan op verschillende manieren plaatsvinden, en 
de volgende paragraaf bespreekt in dit verband de vraag op 
welk moment het klaarstomen van een slachtoffer overgaat 
van een poging in een voltooid delict.     

  4.  Klaarstomen voor prostitutie tijdens 
minderjarigheid: poging of voltooid delict?   

 Al in de periode vóórdat een slachtoffer meerderjarig wordt, 
en dus legaal in de prostitutie kan gaan werken, kan sprake 
zijn van – bijvoorbeeld – chantage of verliefd maken en het 
losweken van een slachtoffer, met als uiteindelijke doel die-
gene uit te kunnen buiten. Zulke omstandigheden kunnen 
onderdeel zijn van een voltooid mensenhandelfeit: het aan-
werven met het oogmerk van uitbuiting. Internationaal, en 
in navolging daarvan ook in de Nederlandse wetgeving is 

  13  Rb. Amsterdam 28 maart 2013,  ECLI:NL:RBAMS:2013:1486 . 
  14  Rb. Noord-Holland 14 juli 2014, nr. 15/741145-12 (niet gepubliceerd). 
  15  Nationaal Rapporteur Mensenhandel, Jurisprudentie mensenhandelzaken 

2009-2012, Een analyse, 2012, beschikbaar via  www.nationaalrapporteur.
nl . 

namelijk een aantal gedragingen expliciet afzonderlijk als 
mensenhandel strafbaar gesteld. Dat leidt ertoe dat voor-
al de in het  artikel 273f lid 1  onder 1 (en 2) Sr benoemde 
handelingen – zoals werven, vervoeren en huisvesten – een 
ruime betekenis hebben. Daarom is bij artikel 273f Sr al snel 
sprake van een voltooid delict. De fase waarin een slachtof-
fer wordt klaargestoomd om in de prostitutie te gaan wer-
ken, de zogenoemde  grooming-periode , wordt in de recht-
spraak echter niet altijd op dezelfde manier benaderd. Soms 
wordt het gezien als onderdeel van het mensenhandelfeit 
(aan)werven, soms ook als poging. De keuze voor een be-
paald sublid kan het verschil maken tussen een veroorde-
ling voor een poging dan wel een voltooid delict. 
 Zo zag de Rechtbank Haarlem terecht ook de zogenaamde 
 grooming -periode als onderdeel van het mensenhandelfeit 
omdat de verdachte het slachtoffer tussen haar vijftiende 
en achttiende jaar had ‘klaargestoomd’ voor het werk in de 
prostitutie. 16    Gedragingen gedurende die periode van min-
derjarigheid kunnen dus op zich al heel goed vormen van 
mensenhandel zijn en niet louter een poging. Zulke gedra-
gingen zouden dan ook, waar mogelijk, als voltooid delict 
ten laste moeten worden gelegd.   

 Minderjarigen kunnen op verschillende manieren in de 
prostitutie terechtkomen. Een bijzonder voorbeeld komt uit 
een strafzaak waarin de politie tijdens het opsporingson-
derzoek naar een woningoverval stuit op een concreet stap-
penplan hoe meisjes in de prostitutie te krijgen. 17    De twee 
verdachten, zelf meisjes van veertien jaar, wisten zelf niet 
hoe ze dit voor elkaar moesten krijgen bij de twee beoogde 
slachtoffers van, hooguit, vijftien jaar oud. Het stappenplan 
beschrijft welke handelingen moesten worden verricht om 
de twee meisjes zover te krijgen dat zij als prostituee voor 
verdachten zouden gaan werken. Wie het plan zou hebben 
opgesteld, is niet duidelijk. Het plan wordt als volgt weerge-
geven in de bewezenverklaring:     

 “Als stap één wordt aangegeven dat de twee verdachten 
vriendinnen moesten worden met het slachtoffer en dat 
ze een soort drie eenheid moesten worden, en moesten 
opletten of het slachtoffer veel geld te besteden had. Als 
stap twee wordt aangegeven dat ze er achter moesten 
komen wat de zwakke punten zijn van het slachtoffer 
en dat ze haar vertrouwen nog meer moesten winnen. 
Stap drie betreft het afhankelijk maken van het slacht-
offer en het haar losweken van haar omgeving en haar 
vriendje. Stap vier is het op het slechte pad brengen van 
het slachtoffer en haar verslaafd maken. Op het moment 
dat het slachtoffer onder invloed zou zijn, zou zij dan met 
een klant naar bed moeten en zou er een filmpje van ge-
maakt moeten worden, waarmee het slachtoffer vervol-
gens te chanteren zou zijn.”     

 Het OM legt verdachten een poging ten laste om twee 
slachtoffers ertoe te brengen zich beschikbaar te stellen tot 

  16  Rb. Haarlem, 21 juli 2011,  ECLI:NL:RBHAA:2011:BR2862 . 
  17  Rb. Den Haag 21 februari 2013,  ECLI:NL:RBDHA:2013:BZ3902  en BZ3900. 

T2_TPWS_1407_bw_V02.indd   130T2_TPWS_1407_bw_V02.indd   130 11/18/2014   7:44:13 PM11/18/2014   7:44:13 PM



131Afl. 7 - november 2014TPWS  2014/30

Artikelen MINDERJARIGE SLACHTOFFERS IN MENSENHANDELZAKEN: ZE WILDE HET ZELF. TOCH?

prostitutie (poging  artikel 273f lid 1  onder 5 Sr). De recht-
bank oordeelt dat er concrete handelingen zijn verricht 
om de besproken plannen daadwerkelijk uit te voeren en 
verklaart de poging bewezen. De uitvoeringshandelingen 
bestaan in deze zaak onder meer uit het aangaan van een 
vriendschapsrelatie en het aanschaffen van een mascara 
voor één van de slachtoffers, na afspraken tussen de twee 
verdachten over de vraag wat geregeld moest worden om 
de slachtoffers er beter uit te laten zien en wie daarvoor wat 
zou kopen. 18      

  Artikel 273f lid 1  onder  2  Sr was in deze zaak niet ten laste 
gelegd, kort gezegd: degene die een minderjarige werft, 
vervoert, overbrengt, huisvest of opneemt, met het oog-
merk van uitbuiting. Gezien de bewezenverklaring is echter 
al sprake van werven: het stappenplan werd uitgevoerd en 
de bedoeling van de verdachten, uitbuiting, werd daaruit 
wel duidelijk. In ieder geval had ook een poging ten aan-
zien van dit sublid voor de hand gelegen. Soms volgt echter 
vrijspraak, ook van een poging sub 2, omdat de rechtbank 
oordeelt dat geen sprake was van uitbuiting. Op grond van 
sub 2 hoeft echter geen sprake te zijn van uitbuiting, wel 
van het oogmerk daartoe. 19      

 Niettemin is de grens tussen een poging en een voltooid 
delict bij mensenhandel niet altijd eenvoudig te trekken en 
deze grens wordt ook niet altijd op dezelfde wijze getrok-
ken. 20    Een zelfde feitencomplex kan dus – afhankelijk van 
hoe het ten laste wordt gelegd – een poging dan wel een 
voltooid delict opleveren. Of een poging tot sub 5 naast een 
voltooide sub 2. Het is dan ook van belang de verschillen 
in delictsomschrijvingen van de subleden van  artikel 273f  
Sr in het oog te houden. Een veroordeling voor een poging 
dan wel een voltooid delict heeft immers ook consequenties 
voor de strafmaat. Bescherming is nodig vanaf het moment 
waarop kinderen worden geworven om in de prostitutie te 
gaan werken. Over de vraag op welk moment het klaarsto-
men voor prostitutie overgaat van een strafbare poging in 

  18  In een recentere uitspraak van de Rb. Den Haag spreekt de rechtbank de 
verdachte vrij van de voltooide mensenhandel maar oordeelt een poging 
sub 5 ook bewezen. De rechtbank overweegt dat verdachte weliswaar met 
medeverdachten hebben besproken dat zijn het slachtoffer de prostitu-
tie in wilden krijgen, maar dat zij zich daarvoor op geen enkel moment 
beschikbaar had gesteld. De rechtbank ziet het haar inpalmen en voor te 
houden dat zij en verdachte een echte relatie hadden als een begin van 
uitvoering. De rechtbank acht ook bewezen dat hij voor haar een hotel-
overnachting heeft betaald. In deze zaak had het OM ook sub 2 ten laste 
gelegd, ook de poging, maar betreft de bewezenverklaring poging sub 5, 
Rb. Den Haag 11 februari 2014, nr. 09/758998-12 (niet gepubliceerd), zie 
ook nr. 09/711276-12 (niet gepubliceerd). 

  19  In een uitspraak uit april 2014 komt de Rb. Midden-Nederland tot een vrij-
spraak voor mensenhandel. “Weliswaar is sprake geweest van door ver-
dachte uitgevoerde handelingen ten aanzien van de minderjarige aangeef-
ster, zoals het aangaan van een (liefdes)relatie (werven) en het vervoeren 
naar de woning van medeverdachte alwaar seksuele handelingen plaats-
vonden (vervoeren en overbrengen), maar niet dat deze handelingen door 
verdachte zijn uitgevoerd met het oogmerk van uitbuiting. De rechtbank 
acht het hebben van seksuele contacten door verdachte met aangeefster 
onvoldoende voor het oordeel dat verdachte aangeefster heeft uitgebuit.”, 
Rb. Midden-Nederland 29 april 2014, nr. 16/661416-13 (niet gepubliceerd). 

  20  Zie hierover Jurisprudentie Mensenhandelzaken 2009-2012, p. 86 e.v. 

een voltooid delict heeft de Hoge Raad echter nog geen uit-
spraak gedaan.     

  5.  Vervaardigen en verspreiden van 
kinderpornografie   

 Van minderjarige slachtoffers wordt in de regel ook porno-
grafisch beeldmateriaal gemaakt. Dat kan zijn om te adver-
teren met aangeboden diensten op sekssites, maar ook om 
slachtoffers te kunnen chanteren om als prostituee te gaan 
werken. Juridisch gezien is bij het maken van zulke beelden 
van minderjarigen sprake van het vervaardigen, en vaak ook 
het verspreiden van kinderpornografie. Dat is strafbaar op 
grond van  artikel 240b  Sr. Bij het maken van pornografisch 
beeldmateriaal wordt het vervaardigen dan wel verspreiden 
van kinderpornografie soms wel, 21    maar niet altijd ten laste 
gelegd als apart delict naast mensenhandel.   

 Zo is  artikel 240b  Sr niet als afzonderlijk misdrijf ten laste 
gelegd in een zaak voor de Rechtbank Oost-Brabant, eind 
2013. Tegelijkertijd wordt verdachte wel verweten dat zij 
kinderpornografische afbeeldingen heeft gemaakt van het 
zestienjarige slachtoffer om prostitutieklanten te werven, 
als feitelijke uitwerking van de ten laste gelegde mensen-
handel. De rechtbank verklaart dit als zodanig ook bewe-
zen. 22    Op dezelfde manier werd ook in een andere zaak een 
verdachte verweten dat hij van een destijds zestienjarig 
slachtoffer beeldmateriaal had gemaakt waarbij pornogra-
fische handelingen met verdachte werden verricht, en dat 
hij van haar seksueel getinte foto’s had gemaakt en deze 
foto ś op internet had geplaatst. Deze feiten zijn benoemd 
onder de ten laste gelegde mensenhandel, maar niet als af-
zonderlijk delict inzake kinderpornografie. 23    In deze zaak 
volgde vrijspraak van de mensenhandel tijdens periode van 
minderjarigheid van het desbetreffende slachtoffer.   

 Vervaardiging en verspreiding van kinderpornografisch 
materiaal op zichzelf veroorzaakt óók slachtofferschap. Het 
beeldmateriaal zelf leidt tot schaamte en schuldgevoelens, 
en gevoelens van onmacht in de wetenschap dat de beelden 
zijn verspreid en niet meer kunnen worden verwijderd van 
internet. 24    Het is belangrijk om ook deze vorm van slachtof-
ferschap te herkennen en te signaleren. Hier zou het OM een 
goede bijdrage aan kunnen leveren door in situaties waarin 
van minderjarigen kinderpornografische beelden worden 

  21  Zie bijvoorbeeld Hof Den Haag, 2 december 2011,  ECLI:NL:GHSGR:2011:BU6589  
(Pijnacker); Rb. Almelo 3 maart 2012,  ECLI:NL:RBALM:2012:BW0448 ; Rb. 
Dordrecht 3 april 2012,  ECLI:NL:RBDOR:2012:BW0716 ; Rb. Dordrecht 26 
april 2012,  ECLI:NL:RBDOR:2012:BW4116  (Hardinxveld-Giessendam); Rb. 
Maastricht 29 juni 2012,  ECLI:NL:RBMAA:2012:BW9971 ; Rb. Midden-Ne-
derland 29 april 2014, nr. 16/661416-13 (niet gepubliceerd). 

  22  Rb. Oost-Brabant 2 december 2013, ECLI:NL:2013:6667. 
  23  Rb. Overijssel 19 november 2013, nr. 07-653021/10 en 05-860352/13 (niet 

gepubliceerd). 
  24  Zie Eerste rapportage kinderpornografie, p. 240 e.v., beschikbaar via  www.

nationaalrapporteur.nl . Zie over schadevergoeding voor bezit van kinder-
pornografie uitgebreid C.E. Dettmeijer en L. van Krimpen, ‘Schadevergoe-
ding voor bezit van kinderpornografie: juridische mogelijkheden en prak-
tische obstakels’,  TPWS 2014/26 , p. 112–116, ook beschikbaar via www.
nationaalrapporteur.nl. 

T2_TPWS_1407_bw_V02.indd   131T2_TPWS_1407_bw_V02.indd   131 11/18/2014   7:44:13 PM11/18/2014   7:44:13 PM



132 Afl. 7 - november 2014 TPWS  2014/30

ArtikelenMINDERJARIGE SLACHTOFFERS IN MENSENHANDELZAKEN: ZE WILDE HET ZELF. TOCH? 

gemaakt en verspreid, deze feiten ook steeds als apart straf-
baar feit op de tenlastelegging te zetten.     

  6.  Testen op geschiktheid   

 Minderjarigen moeten niet alleen worden beschermd tegen 
mensenhandelaren, maar ook tegen degenen die in deze 
context van hun seksuele diensten gebruikmaken. Dat geldt 
ten eerste voor degenen die deze kinderen ‘testen’ voor 
prostitutiewerk. Dit lijkt op verschillende manieren ten 
laste te worden gelegd.   

 Zo was in een zaak waarin het Hof Den Haag in 2012 uit-
spraak deed, aldus de strafmotivering een vriend van één 
van de drie verdachten uitgenodigd die beide slachtoffers 
had getest op hun geschiktheid voor prostitutiewerkzaam-
heden door seks met hen te hebben en daarover verslag uit 
te brengen. 25    In deze zaak hadden verdachten twee meisjes 
van net zestien jaar oud overgehaald om in de prostitutie 
te gaan werken. Dat overhalen ging overigens gepaard met 
het aanbieden van drugs. Ook deze ‘vriend’ is als verdachte 
onderwerp van onderzoek is geweest. Door de Rechtbank 
Rotterdam is hij veroordeeld voor medeplichtigheid aan 
mensenhandel omdat hij daartoe opzettelijk behulpzaam 
is geweest door – onder meer – seksuele handelingen met 
haar te verrichten en haar te doen geloven alsof dat bedoeld 
was als test. 26      

 Een ander delict dat soms ten laste wordt gelegd in men-
senhandelzaken met minderjarige slachtoffers is  artikel 
248a  Sr. Het gaat hierbij om het ‘testen’ van een minderjarig 
meisje voor prostitutiewerk. In dit wetsartikel is strafbaar 
gesteld de zogenoemde ‘verleiding’: degene die iemand van 
wie hij weet of redelijkerwijs moet vermoeden dat deze nog 
geen achttien jaar is, opzettelijk beweegt ontuchtige han-
delingen te plegen of te dulden. Er moet wel sprake zijn van 
‘giften of beloften van geld of goed, misbruik van uit feite-
lijke verhoudingen voortvloeiend overwicht of misleiding’, 
in tegenstelling tot het ontbreken van dwangmiddelen in 
de mensenhandelbepaling ten aanzien van minderjarige 
slachtoffers. Er staat maximaal vier jaar gevangenisstraf op 
of een geldboete van de vierde categorie.   

 In de eerdergenoemde mensenhandelzaak voor de Recht-
bank Oost-Brabant legde het OM deze bepaling ook ten 
laste en volgt hiervoor ook een veroordeling. Eén van de 
verdachten had een 16-jarig Roemeens meisje seks laten 
hebben met meerdere mannen, onder wie verdachte zelf, 
om haar seksuele ervaring op te laten doen. Het misbruik 
van uit feitelijke omstandigheden voortvloeiend overwicht 
van verdachte bestond uit het zijn van (toekomstig) pooier. 27    
De andere verdachte wordt op grond van hetzelfde wetsar-
tikel ook veroordeeld waarbij de rechtbank uit tapgesprek-
ken afleidt dat hij de nieuwe meisjes min of meer keurde 

  25  Hof Den Haag 13 november 2012,  ECLI:NL:GHSGR:2012:BY9726 . 
  26  Rb. Rotterdam 30 juni 2011, nr. 10/750161-10 (niet gepubliceerd). 
  27  Rb. Oost-Brabant 2 december 2013,  ECLI:NL:RBOBR:2013:6652 . 

door seksuele handelingen met hen te verrichten. 28    Dit had 
ook het medeplegen van mensenhandel of medeplichtig-
heid kunnen zijn.     

  7.  Klanten van minderjarige prostituees   

 Het gebeurt niet vaak dat klanten van minderjarige prosti-
tuees worden vervolgd op grond van  artikel 248b  Sr:     

 “Hij die ontucht pleegt met iemand die zich beschikbaar 
stelt tot het verrichten van seksuele handelingen met 
een derde tegen betaling en die de leeftijd van zestien 
jaren maar nog niet de leeftijd van achttien jaren heeft 
bereikt.”     

 Hier staat maximaal vier jaar gevangenisstraf op of een 
geldboete van de vierde categorie. In de afgelopen jaren was 
hier in een zeer beperkt aantal zaken sprake van: twee keer 
in 2008, zes keer in 2009, drie keer in 2010, twee keer in 
2011 en acht keer in 2012. 29    Cijfers over het jaar 2013 zijn 
nog niet beschikbaar. Het is natuurlijk goed mogelijk dat 
klanten van prostituees die jonger zijn dan zestien jaar op 
grond van andere zedendelicten worden vervolgd. Ant-
woord op de vraag in hoeverre dit ook gebeurt, vergt nader 
onderzoek. In ieder geval zijn ook klanten van minderjarige 
prostituees in beeld bij het OM.   

 In november 2013 veroordeelde de Rechtbank Overijssel 
een klant van een minderjarige wier seksuele diensten hij 
tegen betaling gebruik had gemaakt. De rechtbank over-
woog in de strafmotivering dat hij door zijn handelen had 
bijgedragen tot het in stand houden van jeugdprostitu-
tie. Hij werd veroordeeld tot een gevangenisstraf van drie 
maanden voorwaardelijk met een proeftijd van twee jaar, 
en een geldboete van € 2500. 30    Eind vorig jaar werd bericht 
over een mensenhandelzaak in Groningen waarbij meer-
dere verdachten betrokken zouden zijn, waaronder klanten 
van meisjes dan wel vrouwen die gedwongen zouden zijn 
tot prostitutie. 31    Ook in deze zaak werden klanten onder 
meer verdacht – en veroordeeld – op grond van  artikel 248b  
Sr. Vier klanten zijn veroordeeld tot drie maanden gevan-
genisstraf waarvan twee maanden voorwaardelijk. Het OM 

  28  Rb. Oost-Brabant 2 december 2013,  ECLI:NL:RBOBR:2013:6653 . 
  29  De rapportage Op goede grond, De aanpak van seksueel geweld tegen 

kinderen bevat een overzicht van zedendelicten ten tijde inschrijving 
OM; genoemde cijfers zijn hierin verwerkt, p. 202 e.v., beschikbaar via 
 www.nationaalrapporteur.nl . Slechts een beperkt aantal uitspraken 
inzake  art. 248b  Sr is ook gepubliceerd, zie bijvoorbeeld HR 13 maart 
2007,  ECLI:NL:HR:2007:AZ6114  (Anne Frankplantsoen); Hof Arnhem 25 
maart 2010,  ECLI:NL:GHARN:2010:BL9478 ; Rb. Den Bosch 23 decem-
ber 2011,  ECLI:NL:RBSHE:2011:BU8623 ; Rb. Zwolle-Lelystad 16 septem-
ber 2010,  ECLI:NL:RBZLY:2010:BR4213 ; Rb. Zutphen 26 januari 2011, 
 ECLI:NL:RBZUT:2011:BP2192 . 

  30  Rb. Overijssel 19 november 2013,  ECLI:NL:RBOVE:2013:3530 . 
  31  ‘Klanten van prostituees voor de rechter’, Algemeen Dagblad 6 december 

2013. 

T2_TPWS_1407_bw_V02.indd   132T2_TPWS_1407_bw_V02.indd   132 11/18/2014   7:44:13 PM11/18/2014   7:44:13 PM



133Afl. 7 - november 2014TPWS  2014/30

Artikelen MINDERJARIGE SLACHTOFFERS IN MENSENHANDELZAKEN: ZE WILDE HET ZELF. TOCH?

heeft hoger beroep ingesteld, onder meer vanwege de straf-
maat. 32        

  8.  Besluit   

 In mensenhandelzaken zijn kinderen, en dat zijn alle per-
sonen jonger dan achttien jaar, bijzonder kwetsbare slacht-
offers. Die hebben bescherming nodig. Dat geldt ook voor 
minderjarigen die zelf de prostitutie instappen, bijvoor-
beeld omdat zij zichzelf daartoe door omstandigheden 
gedwongen zien. In het arrest van 20 mei 2014 is de Hoge 
Raad duidelijk over deze bescherming die het juridische 
kader biedt. Wanneer het gaat om mensenhandel met min-
derjarige slachtoffers mag dwang niet worden ingelezen 
in de strafbepalingen. Eventuele afwezigheid van dwang 
of geweld zou vervolgens ook geen rol mogen spelen in de 
straftoemeting; dat zou immers alsnog afbreuk doen aan de 
bescherming van minderjarigen. ‘Instemming’ met prosti-
tutiewerk en het feit dat iemand al eerder heeft gewerkt in 
de prostitutie kunnen niet aan een bewezenverklaring in de 
weg staan, ook niet wanneer het om volwassen slachtoffers 
gaat en er sprake is geweest van een dwangmiddel.   

 Het juridische kader beschermt al vanaf het moment dat 
minderjarigen worden klaargestoomd om te gaan werken in 
de prostitutie. Op grond van  artikel 273f  Sr is immers al snel 
sprake van een voltooid delict. Bij de strafrechtelijke aan-
pak van mensenhandel met minderjarige slachtoffers moet 
ook oog zijn voor delicten inzake kinderpornografie in ver-
band met de permanente beschikbaarheid van het beeld-
materiaal en het daaraan inherente, en bijzondere vorm van 
slachtofferschap.   

 Ten slotte moeten kinderen niet alleen tegen mensenhan-
delaren worden beschermd, maar ook tegen degenen die 
van hun seksuele diensten gebruikmaken, zowel degenen 
die hen ‘testen’ voor prostitutiewerk, als de klanten die voor 
seksuele diensten van minderjarigen betalen.   

 Voor het waarborgen van de bescherming van minderjarige 
slachtoffers binnen de rechtspraak blijven dit belangrijke 
uitgangspunten.          

  32  Schriftelijke informatie OM 27 februari 2014. Deze uitspraken in eerste 
aanleg zijn mondelinge vonnissen van de politierechter en zijn niet gepu-
bliceerd. De zaken ten aanzien van de twee hoofdverdachten zijn behan-
deld door de meervoudige kamer en zijn wel gepubliceerd. Een verdachte 
is veroordeeld voor zowel mensenhandel als  art. 248b  Sr, een andere ver-
dachte is vrijgesproken van onder meer mensenhandel maar wel veroor-
deeld voor het overtreden van art. 248b Sr, Rb. Noord-Nederland 27 febru-
ari 2014,  ECLI:NL:RBNNE:2014:992  en Rb. Noord-Nederland 20 februari 
2014,  ECLI:NL:RBNNE:2014:830 . 

T2_TPWS_1407_bw_V02.indd   133T2_TPWS_1407_bw_V02.indd   133 11/18/2014   7:44:13 PM11/18/2014   7:44:13 PM


