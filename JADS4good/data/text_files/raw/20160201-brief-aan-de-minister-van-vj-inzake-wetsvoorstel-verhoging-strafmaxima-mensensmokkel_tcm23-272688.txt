














































1 

   Pagina 1 van 4 

 

 

 

> Retouradres Postbus 20301 2500 EH  Den Haag 

 
 

  

Aan de Minister van Veiligheid en Justitie 

Turfmarkt 147 

2511 DP Den Haag 

 

Datum 1 februari 2016 

Onderwerp Reactie inzake het wetsvoorstel tot verhoging van de strafmaxima 

voor mensensmokkel 

 

 

 
 
Excellentie,  
 
Tijdens de behandeling van wetsvoorstel tot wijziging van het Wetboek van 

Strafrecht in verband met de verhoging van de strafmaxima voor mensensmokkel 

(Kamerstukken II 2015/16, 34 345, nr. 2) hebben de fracties van D66 en CDA u 

verzocht om te overwegen alsnog over te gaan tot consultatie van betrokken 

instanties, waaronder de Nationaal Rapporteur. Ik heb vernomen dat u vanwege 

de urgentie gemoeid met dit wetsvoorstel niet tot een formele consultatieronde 

bent overgegaan. Aangezien de vragen van de Tweede Kamer ten aanzien van 

het wetsvoorstel ook betrekking hebben op mijn mandaat acht ik het passend een 

inhoudelijke reactie te geven. U treft de reactie in deze brief aan. Een afschrift 

van deze brief zond ik aan de voorzitter van de Tweede Kamer. 

 

 

Verhouding mensensmokkel en mensenhandel 

 

Tussen de delicten mensensmokkel en mensenhandel bestaat een duidelijk 

juridisch-systematisch verschil. Mensenhandel is een misdrijf tegen de 

persoonlijke vrijheid, en raakt dus primaire rechtsgoederen van het individu. Bij 

mensenhandel gaat het dus altijd om slachtoffers, om mensen die door geweld of 

misbruik van hun kwetsbare positie worden gedwongen tot prostitutie of 

andersoortige arbeid. Soms is daarbij ook sprake van het overschrijden van 

landsgrenzen, maar dat hoeft niet. Bij mensensmokkel daarentegen is de staat het 

slachtoffer, en het beschermde rechtsbelang is primair een overheidsbelang. 

Weliswaar worden mensen op illegale wijze het land binnengevoerd, maar die 

mensen beginnen, ideaaltypisch beschouwd, “vrijwillig” aan die migratie waarbij de 

smokkelaar “behulpzaam” is geweest. Hoe lucide het juridisch-systematische 

onderscheid tussen mensensmokkel en mensenhandel ook is, in de praktijk blijkt 

 

Turfmarkt 147 

2511 DP  Den Haag 

Postbus 20301 

2500 EH  Den Haag 

www.nationaalrapporteur.nl 
  

Contactpersoon 

Corinne Dettmeijer-Vermeulen 

Nationaal Rapporteur 

Mensenhandel en Seksueel 

Geweld tegen Kinderen 
  

T  070 370 45 14 

  

Ons kenmerk 

9767 

 

Bij beantwoording de datum 

en ons kenmerk vermelden. 

Wilt u slechts één zaak in uw 

brief behandelen. 

 

 

 



 
 

 

  

 Pagina 2 van 4 

   

 

 

 

Datum 

27 januari 2016 
 

Ons kenmerk 

9767 

 

 

 

 

dit onderscheid vooral ideaaltypisch van aard en lopen beide fenomenen soms in 

elkaar over.  

 

Zo wordt steeds meer geld verdiend aan het smokkelen van mensen.  

Voor het ondernemen van hun tocht kunnen migranten immers niet steeds een 

beroep doen op reguliere infrastructurele verbindingen. Daardoor zijn zij in de 

praktijk (ook) aangewezen op personen die die tocht voor hen mogelijk maken. Aan 

het organiseren van deze reis valt geld te verdienen en in sommige gevallen grof 

geld. Het is een business die (ook) criminelen of criminele netwerken aantrekt en 

anderen, bijvoorbeeld overheidsfunctionarissen als politieagenten en 

grenswachten, kan corrumperen. De betrokkenheid van criminelen, en de 

afhankelijke positie van vluchtelingen ten opzichte van de smokkelaar, kan effect 

hebben op de relatie mensensmokkelaar- migrant. De aard van deze relatie kan 

variëren; van  een louter faciliterende relatie aan de ene kant van het spectrum tot 

een dwingende relatie aan de andere kant daarvan.   

 

Daartussenin is de afhankelijke situatie waarin migranten zich bevinden een 

constante. De kwetsbare positie waarin zij zich kunnen begeven, wordt bepaald 

door een veelheid aan factoren, zoals financiële afhankelijkheid, onbekendheid met 

de lokale cultuur, het onmachtig zijn van de taal en het doorgaans geheel 

ontbreken aan sociale netwerken waarop kan worden teruggevallen. Als 

migrantengroepen op reis zijn naar het land van bestemming is bovendien niet 

altijd duidelijk wie zicht op hen heeft en verantwoordelijk is voor hun lot. Dat biedt 

mensenhandelaren de kans om deze migranten uit te buiten in de prostitutie of 

hen te dwingen om te werken. Vanwege het fluïde karakter van de migratie en het 

feit dat de migranten niet of nauwelijks in verbinding staan of willen staan met de 

autoriteiten van een land is het complex om goed zicht te krijgen op gevallen van 

mensenhandel. 

 

Dit overziend zie ik voornoemde afhankelijkheden als de basis van de 

kwetsbaarheid van deze gesmokkelde migranten voor mensenhandel. Van hun 

precaire situatie kan immers misbruik worden gemaakt. Daarbij kunnen zich 

verschillende situaties voordoen, waarin de smokkelaar steeds in een andere 

‘gedaante’ terugkeert. Eerstens gaat het bijvoorbeeld om de mensensmokkelaar 

die zelf overgaat tot uitbuiting van de migrant. Bijvoorbeeld door de migrant te 

dwingen geld te verdienen met seksuele diensten teneinde de tocht te kunnen 



 
 

 

  

 Pagina 3 van 4 

   

 

 

 

Datum 

27 januari 2016 
 

Ons kenmerk 

9767 

 

 

 

 

betalen. Smokkel gaat daarbij als het ware over in mensenhandel. In de tweede 

situatie levert de mensensmokkelaar de migrant af bij de mensenhandelaar die de 

migrant vervolgens uitbuit. Een derde situatie kan zijn dat de mensensmokkelaar 

een migrant die uitgebuit is door mensenhandelaren vervoert naar het land waar 

de migrant naartoe wil. Hij vervoert dan een migrant die slachtoffer is geweest van 

mensenhandel. Het kan dat hij daar kennis van heeft, maar dat hoeft niet. Voor het 

land waar het slachtoffer eindigt is het slachtofferschap wel van belang in verband 

met de opvang en zorg en mogelijke opsporing en vervolging van de dader(s). 

 

Tussen de twee delicten mensensmokkel en mensenhandel kan dus een 

verwevenheid bestaan waardoor het bij mensensmokkel steeds van belang is 

beducht te zijn op (kwetsbaarheid voor) slachtofferschap van mensenhandel. Die 

verwevenheid is naar mijn oordeel in de praktijk sterker dan de juridische 

werkelijkheid doet vermoeden. Ik pleit er dan ook voor deze twee delicten steeds in 

onderling verband te beschouwen. Dit vergt naast alertheid van betrokken 

instanties ook training en effectieve samenwerking met landen langs de 

vluchtroutes. Ook in beleid dient de ontschotting tussen deze twee delicten plaats 

te vinden. Het is spijtig als de kennis die is opgedaan op het terrein van 

mensenhandel en mensensmokkel niet met elkaar verbonden wordt. Ik merk in de 

praktijk dat er nog te vaak een schot zit tussen degenen die zich bezig houden met 

mensensmokkel en mensenhandel. Naar mijn oordeel is dat contraproductief en 

zijn daar uiteindelijk slachtoffers de dupe van. 

 

Verhouding strafmaxima mensenhandel en mensensmokkel 

 

Over de afstemming tussen de strafmaxima bij de delicten mensenhandel en 

mensensmokkel heb ik geen direct advies. Ik kan mij echter wel goed voorstellen 

dat u bij de beoordeling van het strafmaximum bij mensensmokkel zwaarder laat 

meewegen dat mensensmokkel in veel gevallen niet meer een delict tegen de staat 

alleen is. Het gaat dan in feite om een door de sociale realiteit uitgelokte 

heroverweging, of herwaardering, van de bestaande mensensmokkelnorm. In mijn 

optiek verschuift de mensensmokkelaar in tal van gevallen van helper van de 

migrant naar crimineel die regie voert over het proces van de reis en die daarbij de 

migrant blootstelt aan gevaar.  

 



 
 

 

  

 Pagina 4 van 4 

   

 

 

 

Datum 

27 januari 2016 
 

Ons kenmerk 

9767 

 

 

 

 

Gezien de schrijnende situaties waar migranten door mensensmokkelaars in 

terecht kunnen komen acht ik het noodzakelijk dat goede opsporing mogelijk is. 

Het is van belang dat de hoogte van het strafmaximum daar de ruimte voor biedt. 

In de memorie van toelichting noemt u daartoe de verruiming van 

opsporingsbevoegdheden in de voorbereidingsfase. Ik steun u daarin. De verhoging 

van het strafmaximum biedt de rechter voorts de mogelijkheid om voornoemde 

accentverschuivingen in het denken over de strafwaardigheid van mensensmokkel 

te verdisconteren in zijn oordeel over de op te leggen straf.  

 

Conclusie 

 

Alles afwegend acht ik een verhoging van strafmaxima bij het delict 

mensensmokkel raadzaam en steun ik het wetsvoorstel. Ik mis echter in het 

wetsvoorstel en de dagelijkse praktijk het duidelijke verband tussen 

mensensmokkel en mensenhandel en roep u op daar krachtiger in op te treden 

door te komen tot een effectieve ontschotting tussen de delicten mensensmokkel 

en mensenhandel en het beleid en de beleidsmakers op deze terreinen. Ik zal u 

daar desgewenst in adviseren. 

 

 

Met vriendelijke groet, 

 

 
 

 

Corinne Dettmeijer-Vermeulen   

Nationaal Rapporteur Mensenhandel en 

Seksueel Geweld tegen Kinderen 

  

 

 

 


