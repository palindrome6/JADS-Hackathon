














































1 

   Pagina 1 van 3 

 

 

 

> Retouradres Postbus 20301 2500 EH  Den Haag 

 
 

  

Mevrouw drs. E.I. Schippers 

Informateur 

p/a Tweede Kamer 

Postbus 20018 

2500 EA  Den Haag  

 

 

Datum 5 april 2017 

Onderwerp Mensenhandel en seksueel geweld tegen kinderen 

 

 

Geachte mevrouw Schippers, 

 

Als Nationaal Rapporteur is het mijn wettelijke taak aan de regering te 

rapporteren en te adviseren over de aanpak van mensenhandel en seksueel 

geweld tegen kinderen. Het belang van de aanpak van deze delicten wordt breed 

erkend. Niettemin is de prioritering, de benodigde capaciteit en de vorm waarin 

die aanpak plaats moet vinden niet zonder meer gegeven. 

 

 

Mensenhandel 

 

Mensenhandel is een ernstige schending van mensenrechten en een 

ondermijnende vorm van criminaliteit. Mannen, vrouwen en kinderen die 

gedwongen worden seksuele diensten te verlenen, of die uitgebuit worden tijdens 

andere arbeid, die gedwongen worden te stelen of te bedelen. Zowel 

grensoverschrijdend, in de vorm van georganiseerde criminaliteit als binnen 

Nederland in een-op-een situaties. In de afgelopen jaren is geïnvesteerd in 

training om de signalering van slachtoffers te verbeteren. Dit heeft tot drie jaar 

terug geresulteerd in een stijgende lijn van gemelde slachtoffers. De afgelopen 

jaren is echter een flinke daling zichtbaar geworden in het aantal gemelde 

slachtoffers. Ik heb hierover meermalen aan de bel getrokken, maar onvoldoende 

gehoor gevonden. De cijfers over 2016 lijken een nog zorgelijker beeld te geven. 

Deels is dit het gevolg van de reorganisatie bij de politie tijdens de vorming van 

de Nationale Politie en deels van het aanwenden van politiecapaciteit die bestemd 

was voor mensenhandel voor andere doeleinden. Dit is zorgelijk: de aanpak van 

mensenhandel hoort niet op de reservebank. Ook de Tweede Kamer heeft via 

breed gesteunde moties herhaaldelijk opgeroepen tot behoud van capaciteit voor 

de aanpak van mensenhandel.  

 

Indien het onderwerp mensenhandel niet in het regeerakkoord wordt opgenomen, 

vrees ik dat dit op de politiek-ambtelijke agenda aan prioriteit verliest. Er moet 

voldoende prioriteit en capaciteit zijn om actief te zoeken naar (signalen van) 

mensenhandel. Slachtoffers van mensenhandel in Nederland worden immers 

alleen dan gevonden wanneer actief naar hen gezocht wordt. Ik doe daarom een 

beroep op u dit onderwerp in het regeerakkoord te laten terugkomen en binnen 

 

Turfmarkt 147 

2511 DP  Den Haag 

Postbus 20301 

2500 EH  Den Haag 

www.nationaalrapporteur.nl 
  

Contactpersoon 

mr. M. Abelman 

Hoofd Bureau Nationaal 

Rapporteur 
 

 

 

T  06 52877534 

m.abelman@ 

nationaalrapporteur.nl 

  

Ons kenmerk 

10026 
  

Bij beantwoording  de datum 

en ons kenmerk vermelden. 

Wilt u slechts één zaak in uw 

brief behandelen. 

 

 

 



 
 

 

  

 Pagina 2 van 3 

   

 

 

 

Datum 

5 april 2017 
 

Ons kenmerk 

10026 

 

 

 

het kabinet de coördinatie van de aanpak van mensenhandel te beleggen bij de 

minister van Veiligheid en Justitie (net als thans het geval is). 

 

Daarbij vraag ik ook aandacht voor de vele signalen zowel van het Openbaar 

Ministerie als van de International Organization for Migration dat zich binnen 

migratiestromen veel slachtoffers van mensenhandel bevinden. Ze worden 

onderweg uitgebuit, of zijn aangekomen in het land van bestemming kwetsbaar 

voor uitbuiting. Onder hen zijn ook vele kinderen. In Nederland worden echter 

weinig slachtoffers van mensenhandel onder migranten gesignaleerd. Zo zijn in 

2015 vier maal zoveel alleenstaande minderjarige vreemdelingen ons land in 

gereisd, maar is het aantal gesignaleerde minderjarige mogelijke slachtoffers van 

mensenhandel gelijk gebleven. Dat strookt in het geheel niet met het 

internationale beeld. 

 

Van andere orde, maar niet minder relevant voor de aanpak van mensenhandel, 

is de thans bij de Eerste Kamer voorliggende Wet regulering prostitutie en 

bestrijding misstanden seksbranche. Ik maak mij ernstig zorgen dat de 

bescherming van kwetsbaren in de prostitutiesector en de handhaving van de 

voorziene leeftijdsverhoging van sekswerkers in het wetsvoorstel zoals dat er nu 

uitziet voor zelfstandig werkende prostituees onvoldoende gewaarborgd is. 

 
 

Seksueel Geweld tegen Kinderen 

 

Ieder kind heeft recht op bescherming van zijn of haar seksuele integriteit. Recent 

is de Commissie-De Vries van start gegaan om in opdracht van NOC-NSF 

onderzoek te doen naar seksueel misbruik in de sport. Eerder werd al onderzoek 

gedaan naar seksueel misbruik in de jeugdzorg (Samson), de kinderopvang 

(Gunning) en in de katholieke kerk (Deetman). Seksueel geweld tegen kinderen is 

niet plaats of tijd gebonden, maar is een fenomeen dat zich helaas overal kan 

voordoen: al dan niet in een afhankelijkheidsrelatie, binnen en buiten huiselijke 

kring, in de fysieke wereld en online, in binnen- en buitenland. En de impact is 

enorm, voor zowel de slachtoffers, hun naasten als de samenleving. De schaal 

waarop seksueel geweld tegen kinderen voorkomt rechtvaardigt de stelling dat dit 

de samenleving ondermijnt.  

 

Sinds 2013 onderzoek ik de Nederlandse aanpak van seksueel geweld tegen 

kinderen. Er is sindsdien veel gebeurd, maar het ontbreekt bij de aanpak 

vooralsnog aan duidelijke coördinatie. Voor een effectieve aanpak is 

samenhangend en gecoördineerd beleid nodig, op zowel internationaal, nationaal 

als (boven)gemeentelijk niveau.  

 

Met de decentralisatie van de jeugdzorg heeft het Rijk veel van de 

verantwoordelijkheden voor de hulp aan slachtoffers overgedragen aan 

gemeenten. Niettemin moet ieder kind in Nederland, ongeacht waar het woont, 

kunnen rekenen op gelijke bescherming tegen seksueel geweld. Vanwege de 

noodzaak tot gecoördineerd beleid pleit ik voor een via het kabinet aangestuurde 

aanpak van seksueel geweld tegen kinderen. Dit zou vorm moeten krijgen in een 

Nationaal Programma seksueel geweld tegen kinderen (dat vanuit het oogmerk 

van samenhang gecombineerd kan worden met kindermishandeling en huiselijk 

geweld), met een coördinerend bewindspersoon (bijvoorbeeld de minister van 

Veiligheid en Justitie). Dit onderwerp hoort ook in het regeerakkoord thuis. 

 



 
 

 

  

 Pagina 3 van 3 

   

 

 

 

Datum 

5 april 2017 
 

Ons kenmerk 

10026 

 

 

 

Een gecoördineerde aanpak van seksueel geweld tegen kinderen kan niet zonder 

goede beleidsinformatie. Op dit terrein schiet deze nog tekort. Zo is het 

bijvoorbeeld nog altijd onbekend hoe vaak vermoedens in Nederland worden 

gemeld en onderzocht bij Veilig Thuis, of hoeveel slachtoffers van seksueel 

geweld jeugdhulp of jeugdbescherming ontvangen, en hoe deze hulp eruitziet. 

Hierdoor kunnen we niet zien of de gekozen aanpak daadwerkelijk effectief is. 

Goed beleid vereist gedegen en onafhankelijke monitoring en evaluatie, zodat in 

de toekomst kan blijken dat beleid ook bewezen effectief is.  

 

Ook online vindt seksueel geweld tegen kinderen in toenemende mate en in grote 

variëteit plaats. Zo heeft een aantal omvangrijke groomingzaken veel aandacht 

getrokken en zijn sextortionzaken allang geen uitzondering meer. In de periode 

2008 tot 2012 steeg het aantal bij het OM ingeschreven zaken over 

kinderpornografie met 45%, en sindsdien neemt deze stijging exponentieel toe. 

Extra aandachtspunt is dat een deel van de kinderpornografie op Nederlandse 

servers staat. Ook de kindersekstoerist hoeft tegenwoordig niet meer naar het 

buitenland en kan kinderen van achter de webcam (laten) misbruiken. De aanpak 

van online seksueel geweld en kindersekstoerisme verdient daarom over de volle 

breedte aandacht. 

 

De beste manier om seksueel geweld tegen kinderen tegen te gaan is door 

allereerst te voorkomen dat het plaatsvindt. Preventie moet dan niet alleen 

gericht zijn op het weerbaar maken van kinderen om te voorkomen dat zij 

slachtoffer worden; het moet juist ook gericht zijn op het voorkomen van 

daderschap. En daarmee kan je niet vroeg genoeg beginnen.  

 

 

Ik wens u veel succes in het komende informatieproces. Een afschrift van deze 

brief zend ik ook aan alle fractievoorzitters in de Tweede Kamer. 

 

Met vriendelijke groet, 

 

 
 

 

Corinne Dettmeijer-Vermeulen   
 

 

Nationaal Rapporteur Mensenhandel en  

Seksueel Geweld tegen Kinderen 

 


