




















































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































Binnenwerk TvO4 april 2015.indd


139 Tijdschrift voor Orthopedagogiek, 54 (2015) 139-145

Ellen van der Staal

Misbruikt, en dan? 

Behandeling in de jeugd-geestelijke gezondheidszorg  

 Samenvatting

Jaarlijks worden vele kinderen slachtoffer van een vorm van seksueel geweld. Een gedeelte 
van deze slachtoffers krijgt hiervoor behandeling. Tussen 2008 en 2012 zijn (minstens) 688 
misbruikte kinderen in de jeugd-geestelijke gezondheidszorg behandeld om klachten en 
(verschijnselen van) stoornissen te verminderen. Dit artikel zoomt in op de kenmerken van 
deze slachtoffers (zoals leeftijd, geslacht en gediagnosticeerde stoornissen) en kenmerken 
van de behandeling (zoals de vorm en duur) die zij krijgen. Daarnaast gaat dit artikel in op een 
aantal beperkingen inzake de registratie van zowel slachtoffers als de kenmerken van de 
behandeling. 

1 Inleiding

Wat gebeurt er als een kind seksueel geweld meemaakt? Houdt hij of zij het ge-
heim, of vertelt hij aan iemand wat hem is overkomen? En als hij het aan iemand 
vertelt, welke vervolgstappen neemt diegene dan om het kind te helpen? De Na-
tionaal Rapporteur Mensenhandel en Seksueel Geweld tegen Kinderen (verder: de 
Nationaal Rapporteur) heeft onderzocht wie welke beslissingen en vervolgstappen 
neemt en heeft dit als beeld gevangen in een trechter. Een trechter, omdat dit illus-
treert hoe binnen het traject, nadat seksueel geweld heeft plaatsgevonden, van be-
gin tot einde (of van boven naar onder), het aantal slachtoffers en daders afneemt. 
Hoeveel slachtoffers en daders ‘stromen’ door naar de volgende stap in de trechter? 
Hoeveel vallen (gewenst dan wel ongewenst) uit, en waarom? De resultaten van dit 
onderzoek zijn gepubliceerd in het rapport ‘Op goede grond. De aanpak van seksu-
eel geweld tegen kinderen’ (2014).

Orthopedagogen, (gZ-)psychologen, psychotherapeuten en psychiaters behande-
len wellicht dagelijks in hun praktijk kinderen die seksueel geweld hebben meege-
maakt. voor deze zorgverleners zijn in dit artikel de gegevens van de jeugd-ggZ uit 
‘Op goede grond’ samengevat. Het artikel gaat in op de vragen die zorgverleners 
(kunnen) hebben wanneer zij niet alleen meer willen weten over hun individuele 
patiënten, maar ook meer kennis willen vergaren over de gehele groep slachtof-
fers van seksueel geweld die hulp krijgt in de jeugd-ggZ. Wie zijn bijvoorbeeld 
deze kinderen die behandeld worden? Zijn ze jong, of oud? Zijn het voornamelijk 
meisjes, of ook veel jongens? Waarvoor worden zij precies behandeld? Hoe lang 
worden zij behandeld? en, helpt behandeling om de negatieve gevolgen van sek-
sueel geweld te verminderen?



140

Uit het onderzoek volgt dat slechts een klein gedeelte van het totaal aantal misbruik-
te kinderen herkend wordt als slachtoffer: hetzij doordat het kind er zelf over praat, 
hetzij doordat derden het seksueel geweld signaleren. Als het kind niet in staat is 
om het misbruik op eigen kracht te verwerken, is professionele hulpverlening nodig. 
Hulpverlening varieert van lichte ondersteuning door bijvoorbeeld een maatschappe-
lijk werker, tot meer intensieve vormen van hulpverlening binnen organisaties voor 
Jeugd- en Opvoedhulp (J&O) en/of in de jeugd-geestelijke gezondheidszorg (jeugd-
GGZ). In ‘Op goede grond’ zijn de kenmerken van slachtoffers alsmede de kenmer-
ken van behandeling beschreven. Daarbij zijn data gebruikt van een selectie van 
J&O-organisaties en landelijke data van de jeugd-GGZ.
Orthopedagogen, (GZ-)psychologen, psychotherapeuten en psychiaters behandelen 
wellicht dagelijks in hun praktijk kinderen die seksueel geweld hebben meegemaakt. 
Voor deze zorgverleners zijn in dit artikel de gegevens van de jeugd-GGZ uit ‘Op goe-
de grond’ samengevat. Het artikel gaat in op de vragen die zorgverleners (kunnen) 
hebben wanneer zij niet alleen meer willen weten over hun individuele patiënten, 
maar ook meer kennis willen vergaren over de gehele groep slachtoffers van seksu-
eel geweld die hulp krijgt in de jeugd-GGZ. Wie zijn bijvoorbeeld deze kinderen die 
behandeld worden? Zijn ze jong, of oud? Zijn het voornamelijk meisjes, of ook veel 
jongens? Waarvoor worden zij precies behandeld? Hoe lang worden zij behandeld? 
En, helpt behandeling om de negatieve gevolgen van seksueel geweld te verminde-
ren? Het volgende deel gaat in op deze vragen. Voor de beantwoording hiervan is 
gebruikgemaakt van de data (2008-2012) uit het landelijke Diagnose Behandeling 
Combinatie (DBC) Informatiesysteem [DIS], de database van zorgaanbieders. Tevens 
biedt dit artikel aanknopingspunten voor zorgverleners om de registratie van slacht-
offers aan te scherpen. Deel 3 beschrijft de beperkingen die het gebruik van de data 
uit DIS met zich brengt, en biedt oplossingen om deze beperkingen te minimaliseren.

2 Slachtoffers in de jeugd-GGZ

In dit deel worden de kenmerken van de behandelde slachtoffers besproken als-
mede de behandeling die zij krijgen. De slachtoffers die in dit artikel centraal staan, 
zijn de kinderen die in DIS zijn geregistreerd met de classificatie ‘Seksueel misbruik 
van een kind: De reden voor zorg ligt bij slachtoffer’. Navraag onder medewerkers 
binnen de jeugd-GGZ leert dat deze classificatie vaak wordt toegepast als het mis-
bruik de kern van de problematiek is en het misbruik besproken mag worden met 
de betrokken partijen, zoals met de ouders. Als een gediagnosticeerde stoornis van 
slachtoffers is geregistreerd zonder deze classificatie, zijn deze slachtoffers niet 
meegenomen in de analyse. Dit kan betekenen dat een groep slachtoffers, bijvoor-
beeld de groep met meervoudige problematiek (waar seksueel geweld ‘slechts’ 
onderdeel van uitmaakt), buiten beeld is gebleven. Voor meer informatie over de 
data-analyse, zie de onderzoeksverantwoording in ‘Op goede grond’ (Nationaal Rap-
porteur Mensenhandel en Seksueel Geweld tegen Kinderen, 2014, 333-335). 

2.1 Wie zijn de slachtoffers?
Tussen 2008 en 20121 zijn (minstens) 688 minderjarige slachtoffers behandeld 
(zie Figuur 1). Meer meisjes dan jongens hebben behandeling gekregen voor het 
meemaken van seksueel geweld (3:1). De verhouding tussen jongens en meisjes 
verschilt tussen de leeftijdscategorieën. Van alle behandelde slachtoffers tussen 
nul en elf jaar, zijn er ongeveer twee keer zoveel meisjes als jongens. Tijdens de 



141

adolescentie komen meer meisjes in behandeling en laat het aantal jongens in ver-
houding een lichte daling zien. Tegenover elke adolescente jongen krijgen meer dan 
vier adolescente meisjes behandeling. Dat er meer meisjes zijn dan jongens (in elke 
leeftijdscategorie) komt overeen met de prevalentie van seksueel geweld: meisjes 
zijn ook vaker slachtoffer dan jongens (Nationaal Rapporteur Mensenhandel en 
Seksueel Geweld tegen Kinderen, 2014, 40-41). 

Figuur 1     Behandelde slachtoffers: verdeling naar geslacht en leeftijd (2008-2012). 
Bron: DBC Informatiesysteem 2008-2012, zoals weergegeven in Nationaal 
Rapporteur Mensenhandel en Seksueel Geweld tegen Kinderen, 2014

2.2 Waarvoor worden zij behandeld? 
Als klachten (zeer) ernstig zijn of gedurende een langere tijd aanhouden, kan er 
sprake zijn van een stoornis. Ruim een kwart (27%) van de behandelde slachtoffers 
heeft een stoornis; het gaat dan voornamelijk om een ontwikkelingsstoornis (32%: 
onder meer leer-, gedrags- en hechtingsstoornissen), aanpassingsstoornis (30%: 
treedt op als reactie op stress die ontstaat bij belangrijke (positieve of negatieve) 
veranderingen in het leven) en/of een angststoornis (29%). De angststoornissen 
omvatten hoofdzakelijk traumagerelateerde stoornissen, en dan met name de post-
traumatische stressstoornis (PTSS). Van de 688 onderzochte slachtoffers heeft 6% 
PTSS. Naast deze stoornissen heeft 17% van het totaal aantal kinderen de primaire 
diagnose ‘ouder-kind-relatieprobleem’ (Nationaal Rapporteur Mensenhandel en 
Seksueel Geweld tegen Kinderen, 2014, 47-49). 
De overige 73% van de behandelde kinderen heeft (nog) geen stoornis maar ervaart 
wel klachten als gevolg van de traumatische gebeurtenis(sen). Slachtoffers kun-
nen bijvoorbeeld slaapproblemen ontwikkelen, teruggetrokken gedrag vertonen, 
concentratieproblemen of nachtmerries krijgen en/of sterke gevoelens van schuld, 
schaamte en angst ervaren (Nationaal Rapporteur Mensenhandel en Seksueel Ge-
weld tegen Kinderen, 2014, 50-53). Het is mogelijk dat behandeling bij deze groep 
kinderen preventief is gestart om de ontwikkeling van één of meerdere stoornissen 
te voorkomen. Vóór 2014 was dit nog mogelijk. Vanaf begin 2014 heeft een kind 
pas recht op vergoeding van behandeling binnen de GGZ als er sprake is van een 
stoornis. Dat betekent dat de grote groep slachtoffers bij wie nog geen stoornis is 
gediagnosticeerd volgens de huidige GGZ-richtlijnen geen aanspraak meer kan ma-
ken op de vergoeding van deze zorg (Nationaal Rapporteur Mensenhandel en Sek-
sueel Geweld tegen Kinderen, 2014, 247-248). Als het slachtoffer, of de ouders, deze 
zorg niet zelf wil(len) of kan (kunnen) betalen, is dergelijke preventieve behande-
ling door de jeugd-GGZ niet meer mogelijk. Het effect van deze nieuwe richtlijn zal 
gemonitord moeten worden om te bezien of slachtoffers van seksueel geweld hier-

 

700

600

500

400

300

200

100

0

Meisjes

Jongens

Totaal

0 t/m 5 jaar 6 t/m 11 jaar 12 t/m 17 jaar totaal



142

door niet afgehouden worden van adequate hulpverlening om de ontwikkeling van 
stoornissen te voorkomen.
Naast deze klachten en stoornissen op het psychische vlak, ondervinden slachtof-
fers ook problemen binnen het sociale domein. Deze problemen kunnen onder 
meer van invloed zijn op het verloop van de behandeling. Zo heeft een groot 
gedeelte van de 688 onderzochte slachtoffers problemen binnen het gezin of de 
familie (76%). Daarnaast kampte tevens een groep slachtoffers met problemen op 
school (22%) en/of problemen gebonden aan de sociale omgeving (20%), bijvoor-
beeld het tekortschieten van maatschappelijke steun (Nationaal Rapporteur Men-
senhandel en Seksueel Geweld tegen Kinderen, 2014, 54). 

2.3 Hoe ziet de behandeling eruit? 
Het verschilt per individu hoe lang het duurt voordat klachten en (verschijnselen 
van) stoornissen verminderen. Uit de DIS-data blijkt dat de gemiddelde behandel-
duur veertien uur is voor diegenen die alleen individuele behandeling hebben ge-
kregen. Dit geldt voor de meeste slachtoffers (N: 593). Een klein deel (N: 89) heeft 
naast individuele ook groepsbehandeling gekregen.2 Dit zijn de kinderen die tevens 
langer of intensiever behandeld worden. Gemiddeld genomen kregen zij 28 uur 
individuele en negen uur groepsbehandeling (de ‘face to face’-tijd die behandelaren 
netto aan het slachtoffer hebben besteed) (Nationaal Rapporteur Mensenhandel en 
Seksueel Geweld tegen Kinderen, 2014, 241).
Zorgverleners leveren gegevens aan bij het Diagnose Behandeling Combinatie In-
formatiesysteem over de behandelduur en of de behandeling individueel dan wel 
in groepsverband is gegeven. Deze informatie is nodig om de bekostiging van zorg 
vast te stellen. Het informatiesysteem bevat veel DBC’s, maar bevat niet de gegevens 
van álle geleverde zorg. De specifieke interventies en therapieën die gegeven zijn, 
bijvoorbeeld cognitieve gedragstherapie en EMDR (zie deel 3), zijn niet van belang 
voor het vaststellen van de zorgkosten. Deze informatie wordt dus ook niet geregis-
treerd in DIS. Op basis van de beschikbare DBC-data kunnen daarom geen uitspra-
ken worden gedaan over de interventies die slachtoffers hebben gekregen.

2.4 Helpt behandeling? 
In DIS staan scores om het algemeen psychisch, sociaal en beroepsmatig functione-
ren van een kind weer te geven van voor, tijdens en na de behandeling. Dit wordt 
gedaan aan de hand van de Children’s Global Assessment Scale (CGAS). Als een 
behandeling resultaat boekt, is de verwachting dat het algemeen functioneren ver-
betert. De CGAS-score is dan aan het einde van de behandeling hoger dan aan het 
begin. Uit de DBC-data blijkt dat dit inderdaad het geval is. Voor de behandeling is 
de gemiddelde score 57 en na behandeling is de score gemiddeld 62.3 Deze toename 
is significant.4 Gemiddeld gezien verbetert het algemeen functioneren van slachtof-
fers van seksueel geweld die behandeling krijgen binnen de jeugd-GGZ dus licht. 
Hiermee lijkt het erop dat de hulpverlening helpt, maar het kan niet worden uitge-
sloten dat externe factoren, bijvoorbeeld het verstrijken van de tijd of het krijgen 
van een relatie, bijdragen aan een verbeterd algemeen functioneren. 
De opgestelde behandeldoelen en de mate waarin deze doelen bereikt zijn na de 
behandeling staan, net als het type interventie, niet geregistreerd in DIS. Daarom 
kunnen op basis van de beschikbare DBC-data geen uitspraken worden gedaan of 
de hulpverlening heeft bijgedragen aan het bereiken van de behandeldoelen. Alleen 
door middel van dossieronderzoek is hierop enig zicht te krijgen. 



143

3 Meer weten over slachtoffers in behandeling?

Bovenstaande informatie biedt inzicht in de groep misbruikte kinderen die behan-
deld worden in de jeugd-GGZ. Echter, de Nationaal Rapporteur beschikt niet over 
de data van álle slachtoffers. Doordat
•	 	er beperkingen kleven aan de registratie van de classificatie ‘Seksueel misbruik 

van een kind: Reden voor zorg ligt bij slachtoffer’ en 
•	 	er geen landelijk overzicht bestaat van de interventies die slachtoffers van seksu-

eel geweld krijgen, is de kennis over deze groep kinderen in de jeugd-GGZ niet 
compleet. In dit deel worden de beperkingen op deze twee terreinen toegelicht. 

Beperkingen van de classificatie
Er kleven twee beperkingen aan de registratie. Ten eerste wordt niet bij elk slacht-
offer de classificatie seksueel misbruik geregistreerd. Bijvoorbeeld omdat er sprake 
is van meervoudige problematiek waardoor het misbruik niet de kern van het 
probleem is. Hierdoor is een groep slachtoffers naar alle waarschijnlijkheid bui-
ten beeld gebleven in ‘Op goede grond’ (Nationaal Rapporteur Mensenhandel en 
Seksueel Geweld tegen Kinderen, 2014, 48). Het zou zelfs kunnen dat dit juist de 
kinderen zijn die kampen met de meest(e) (ernstige) stoornissen en die het langst 
behandeld worden. Dit betekent dat er sprake kan zijn van een vertekening van de 
resultaten wat betreft de aanwezigheid van stoornissen en de duur van behande-
ling. Voor een compleet overzicht van de kenmerken van slachtoffers en de behan-
deling die zij krijgen, is het belangrijk dat organisaties (gegevens over) slachtoffers 
van seksueel geweld zo consistent en uniform mogelijk registreren. Dit is dan ook 
een van de aanbevelingen in ‘Op goede grond’ (Nationaal Rapporteur Mensenhandel 
en Seksueel Geweld tegen Kinderen, 2014, 303-304).

Ten tweede zijn er twee codes die geregistreerd kunnen worden als er sprake is van 
seksueel misbruik: één voor daders en één voor slachtoffers. Naar alle waarschijnlijk-
heid hebben GGZ-instellingen deze codes niet consistent gebruikt. Hierdoor bleek het 
soms lastig om te onderscheiden welke kinderen slachtoffer waren, en welke dader 
(Nationaal Rapporteur Mensenhandel en Seksueel Geweld tegen Kinderen, 2014, 333-
335). ‘Op goede grond’ geeft zeer waarschijnlijk een onderrapportage van het aantal 
slachtoffers in de jeugd-GGZ. Om dergelijke onderrapportage in de toekomst te voor-
komen, heeft de Nationaal Rapporteur de minister van Volksgezondheid, Welzijn en 
Sport aanbevolen om de codelijsten voor de GGZ zodanig aan te passen dat deze in 
lijn zijn met de internationale systematiek, zodat daders en slachtoffers van seksueel 
misbruik van elkaar onderscheiden kunnen worden (Nationaal Rapporteur Mensen-
handel en Seksueel Geweld tegen Kinderen, 2014, 304). De minister volgt deze aan-
beveling op (Kamerstukken II 2013/14, 33 750, nr. 109, 28). 

Landelijk overzicht interventies
Het is wenselijk dat ieder slachtoffer dat in aanmerking komt voor (trauma)behan-
deling toegang heeft tot de meest effectieve interventies. Uit onderzoek komt naar 
voren dat Eye Movement Desensitization & Reprocessing (EMDR) en diverse vormen 
van traumagerichte cognitieve gedragstherapie zoals STEPS, de Horizonmethodiek 
en WRITEjunior volgens de laatste stand van de wetenschap het meest effectief zijn 
om (traumagerelateerde) klachten en stoornissen als gevolg van seksueel geweld 
aan te pakken (Nationaal Rapporteur Mensenhandel en Seksueel Geweld tegen 
Kinderen, 2014, 241-242). In de praktijk heerst het beeld dat veel misbruikte kinde-
ren niet de(ze) juiste hulp krijgen (Eimers, 2013; schriftelijke informatie Taskforce 



144

Effectieve Traumabehandeling Kind en Gezin, 29 april 2013). Er is echter geen lan-
delijk overzicht van de toegepaste interventies. Zonder nader onderzoek kunnen 
dan ook geen uitspraken worden gedaan ten aanzien van de vraag of slachtoffers 
toegang hebben tot de meest adequate en effectieve vormen van behandeling.

4 Conclusie 

Tussen 2008 en 2012 zijn 688 kinderen behandeld, voornamelijk adolescente meis-
jes. Bijna driekwart van deze slachtoffers heeft geen gediagnosticeerde stoornis. Dit 
impliceert dat de meeste slachtoffers preventief behandeling krijgen om de ontwik-
keling van één of meerdere stoornissen te voorkomen. Vanaf begin 2014 heeft een 
kind echter pas recht op vergoeding van behandeling binnen de GGZ als er sprake is 
van een stoornis. Het effect van deze nieuwe richtlijn zal gemonitord moeten wor-
den om te bezien of slachtoffers van seksueel geweld hierdoor niet afgehouden wor-
den van adequate hulpverlening om de ontwikkeling van stoornissen te voorkomen. 

De data uit het DBC-Informatiesysteem verschaffen inzicht in een aantal kenmerken 
van slachtoffers van seksueel geweld en de behandeling die zij krijgen. Door een 
drietal beperkingen aan de registratie van slachtoffers, is de kennis over deze groep 
kinderen in de jeugd-GGZ echter niet compleet. 
Ten eerste wordt niet ieder kind dat seksueel geweld heeft meegemaakt geclassifi-
ceerd als slachtoffer in het DBC-Informatiesysteem. Hierdoor is een groep slacht-
offers waarschijnlijk buiten beeld gebleven in het onderzoek. Voor een compleet 
overzicht van de kenmerken van slachtoffers en de behandeling die zij krijgen, is 
het belangrijk dat organisaties (gegevens over) slachtoffers van seksueel geweld zo 
consistent en uniform mogelijk registreren. 
Ten tweede bleek het lastig om daders en slachtoffers van elkaar te onderscheiden, 
omdat de codelijsten voor de GGZ voor de classificatie ‘seksueel misbruik van een 
kind’ niet in lijn is met de internationale systematiek. Dit is een probleem dat de 
minister van Volksgezondheid, Welzijn en Sport op aanbeveling van de Nationaal 
Rapporteur gaat herstellen. Ten slotte is er geen landelijk overzicht van de uitge-
voerde interventies en therapieën. 
Pas als duidelijk is wíe de slachtoffers zijn en wélke behandeling zij krijgen, kan 
onderzoek worden gedaan naar de mate waarin slachtoffers toegang hebben tot de 
meest optimale, adequate en effectieve hulpverlening. Deze kennis is essentieel om 
de hulpverlening aan slachtoffers van seksueel geweld (verder) te verbeteren.

nOten
1  Vanwege de systematiek van aanlevering van DBC’s aan DIS zijn de data over 2012 nog niet compleet.
2  Zes slachtoffers zijn hier buiten beschouwing gelaten wegens vermoedelijke registratiefouten.
3   Er kan sprake zijn van een afrondingsfout aangezien de DBC-data zijn aangeleverd op een schaal van 

één tot en met tien, terwijl de CGAS-score van één tot en met honderd loopt.
3   T: 11,72; df: 643; p: 0,00. In deze toets zijn alleen die 644 slachtoffers meegenomen voor wie de CGAS-

score zowel aan het begin als aan het eind geregistreerd is.

Bijna driekwart van deze slachtoffers heeft geen gediagnosticeerde stoornis. Dit 
impliceert dat de meeste slachtoffers preventief behandeling krijgen om de ont-
wikkeling van één of meerdere stoornissen te voorkomen. vanaf begin 2014 heeft 
een kind echter pas recht op vergoeding van behandeling binnen de ggZ als er 
sprake is van een stoornis



145

geRaaDPLeegDe LiteRatUUR

Zie hiervoor http://tvodigitaal.nl - april - ‘Artikelen, Columns, Mededelingen’.

OveR De aUteUR

Ellen van der Staal, Onderzoeker seksueel geweld tegen 
kinderen bij Bureau Nationaal Rapporteur Mensenhandel en 
Seksueel Geweld tegen Kinderen.
E-mail: e.van.der.staal@nationaalrapporteur.nl 

Voor recente verwijzingen betreffende de Weetwinkel:
Zie tvodigitaal.nl - april  - Weetwinkel

Zie tvodigitaal.nl - januari en februari - Weetwinkel

AGENDA APRIL

16 april  -  3e Landelijke Studiedag ‘Uithuisplaatsing’
18 april  -   Studiedag Leesonderwijs in SO en PO, met picto’s, klankgebaren en 

klanksynthese
20 april  -  Symposium technologie: Trends en toepassingen
23 april  -  10e Jaarcongres Brede School
23 april  -   Symposium over emotionele ontwikkeling als basis voor psychisch 

gezonde ontwikkeling bij mensen met een ontwikkelingsbeperking
24 april  -   Tweejaarlijkse alumnibijeenkomst Instituut Pedagogische 
   Wetenschappen Universiteit Leiden: Actuele ontwikkelingen binnen 
  de Leidse Pedagogische Wetenschappen
30 april  -  Landelijke Studiedag: Werken met niet-westerse jeugd en hun gezinnen

Zie tvodigitaal.nl - maart - Weetwinkel

AGENDA MEI/JUNI

13 mei  -  Werkgeheugen in Uitvoering
13 mei  -   Landelijke Studiedag: Ouderbetrokkenheid bij bemoeizorg, drang en 

dwang
13 mei  -  Knapzak Praktijkdag - Cirkel van zorg
28 mei  -   Studiedag ‘Radicalisering: achtergrond, signalering, preventie & 
  interventie’
30 mei  -   Landelijke Pedagogendag 2015 - Over pedagogiek gesproken: 
  een waardevol gesprek
1 juni -  Congres ‘Onderwijs en Jeugdhulp verbonden’!?




