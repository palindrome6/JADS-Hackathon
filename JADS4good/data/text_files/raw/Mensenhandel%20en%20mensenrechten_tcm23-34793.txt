









































Mensenhandel en mensenrechten


Internationale 
    Spectator

668 Jaargang 62 nr. 12  g  December 2008

Machteld Boot-Matthijssen

Mensenhandel en mensenrechten
Mensenhandel is een moderne vorm van slavernij. 
Hierbij vormt uitbuiting het centrale begrip. Men­
senhandel betreft niet alleen het een ander dwingen 
tot prostitutie of andere seksuele diensten. Gedwon­
gen of verplichte arbeid of diensten, slavernij en met 
slavernij of dienstbaarheid te vergelijken praktijken 
komen in diverse economische sectoren voor. Over 
de hele wereld komen deze vormen van uitbuiting 
ook voor in sectoren als de bouw, mijnbouw en an­
dere industrie. Risicosectoren in Nederland zijn o.a. 
de horeca, land­ en (glas)tuinbouw en huishoudelijk 
werk. Waar in de Nederlandse context precies de 
scheidslijn ligt tussen slecht werkgeverschap en uit­
buiting, buiten de seksindustrie, is goeddeels aan de 
rechtspraktijk overgelaten, die op dit punt nog niet 
is uitgekristalliseerd.1 De Nederlandse rechter heeft 
zich tot op heden slechts in zeven zaken over deze 
vraag gebogen. Cijfers van de totale omvang van 
het probleem zijn moeilijk te geven, omdat uitbui­
ting vaak plaatsvindt op minder zichtbare plaatsen 
en veel slachtoffers hun ervaringen vaak voor zich 
houden.
 Duidelijk is wel dat mensenhandel geen inciden­
teel probleem betreft, ook niet in Nederland.2 In 
2007 werden ongeveer 200 zaken tegen individuele 
verdachten ingeschreven bij het Openbaar Minis­
terie, die veelal tot veroordeling hebben geleid. Het 
ging voornamelijk om verdachten van gedwongen 
prostitutie. In hetzelfde jaar werden meer dan 700 
personen als slachtoffer van mensenhandel gemeld 
bij Comensha (voorheen: Stichting tegen Vrouwen­
handel). Dat betrof niet alleen vrouwen en meisjes, 
maar ook (bijna 50) mannen.3

Internationale ontwikkelingen
Sinds de jaren negentig kwamen tal van verdragen 
en andere internationale documenten tot stand die 
ertoe aanzetten of verplichten mensenhandel straf­
baar te stellen en te bestrijden. Steeds vaker gaat het 
in deze documenten om de bestrijding van iedere 
vorm van uitbuiting van personen, ongeacht de sec­
tor waarin dit gebeurt. Uitbuiting in de prostitutie is 
dan één voorbeeld met een zeer specifiek karakter, 
maar ook uitbuiting in andere economische sectoren 
en zelfs gedwongen orgaandonatie vallen nu onder 
het internationaal gehanteerde begrip mensenhan­
del. Overigens verschillen de in deze documenten 

gehanteerde definities van mensenhandel onderling 
vaak enigszins. Mede daardoor is – al dan niet onder 
de noemer mensenhandel – niet overal precies het­
zelfde strafbaar gesteld.4 Algemeen aanvaard is wel 
dat er verschil is tussen mensenhandel en anderzijds 
illegale migratie en mensensmokkel: niet iedere il­
legale migrant is verhandeld en niet ieder slachtoffer 
van mensenhandel komt op illegale wijze een land 
binnen.5
 Internationaal is vooral een aantal bindende af­
spraken in VN­ en EU­verband van belang, zoals 
het VN-Protocol inzake de preventie, bestrijding en be-
straffing van mensenhandel, in het bijzonder vrouwen-
handel en kinderhandel 6 uit 2000 (Palermo Protocol) 
en het EU-Kaderbesluit inzake bestrijding van men-
senhandel (2002).7 Het huidige artikel 273f Wetboek 
van Strafrecht, waarin mensenhandel strafbaar is 
gesteld, is mede op deze internationale regelgeving 
gebaseerd.8

Verdrag Raad van Europa inzake bestrijding 
mensenhandel
Waar de nadruk van het (VN) Palermo Protocol ligt 
op de strafrechtelijke aanpak van mensenhandel,9 
besteedt het Verdrag van de Raad van Europa inzake 
de bestrijding van mensenhandel (2005) specifiek  
aandacht aan de positie en mensenrechten van 
slachtoffers van dit misdrijf. Dit verdrag is op 1 fe­
bruari 2008 in werking getreden en is van toepassing 
op alle vormen van mensenhandel, binnenslands en 
grensoverschrijdend, en al dan niet verband houdend 
met georganiseerde misdaad. Volgens de preambule 
is mensenhandel een schending van de rechten van 
de mens en een aantasting van zijn waardigheid en 
integriteit. Het doel van het verdrag is drieledig:  
1 het voorkomen en bestrijden van mensenhandel;  
2 bescherming van mensenrechten van slachtoffers 
en zorgen voor doeltreffende opsporingsonderzoeken 
en vervolgingen; en 3 bevordering van internationale 
samenwerking.
 Het verdrag voorziet in de instelling van een groep 
van onafhankelijke deskundigen (Group of Experts 
on Action against Trafficking in Human Beings – 
G RETA), die de tenuitvoerlegging van het verdrag 
gaat bewaken. Voor een internationaal document op 
het gebied van mensenhandel is dit een uniek instru­
ment. Het is de bedoeling dat GRETA, op basis van 



669Internationale 
    Spectator
Internationale 
    Spectator

Jaargang 62 nr. 12   g  December 2008  

Machteld Boot-Matthijssen

informatie die de lidstaten bij het verdrag verplicht 
moeten aanreiken, een analyse opstelt van hun ten­
uitvoerlegging van het verdrag, met aanbevelingen 
voor de aanpak van knelpunten. Na hoor en weder­
hoor wordt het rapport openbaar gemaakt. Het is de 
bedoeling dat GRETA begin 2009 met zijn werk 
kan beginnen.
 Medio november 2008 had Nederland het verdrag 
nog niet geratificeerd. Dit komt doordat uitvoerings­
wetgeving nodig bleek op het terrein van (extrater­
ritoriale) rechtsmacht. Gelet op de aard van het mis­
drijf mensenhandel vindt de regering dat Nederland 
moet kiezen voor de maximale beschermingsomvang 
die het verdrag biedt, en dat de huidige rechtsmacht­
regeling ten aanzien van dit misdrijf daarom moet 
worden uitgebreid.10

Mensenhandel is een schending van mensen-
rechten
Het Verdrag van de Raad van Europa inzake men­
senhandel is niet het enige en het eerste verdrag of 
internationale document waarin een verband wordt 
gelegd tussen mensenhandel en mensenrechten. Ook 
op grond van andere internationale afspraken zijn 
landen gehouden aan internationale verplichtingen 
mensenrechten te beschermen en dus mensenhandel 
te bestrijden. Een zeer relevante bepaling is artikel 
4 Europees Verdrag voor de Rechten van de Mens, 
dat slavernij en dwangarbeid verbiedt.11 In het arrest 
Siliadin v. France bepaalde het Europese Hof voor 
de Rechten van de Mens in 2005 dat de verdrags­
partijen gehouden zijn bepalingen in hun strafrecht 
op te nemen die deze gedragingen strafbaar stellen, 
en voegde hieraan toe dat die strafbepalingen in de 
praktijk ook moeten worden gehandhaafd. In deze 
zaak oordeelde het Hof in Straatsburg dat het Franse 
strafrecht een Togolees (minderjarig) meisje dat il­
legaal in Frankrijk verbleef, en dat onder zeer slechte 
omstandigheden in een privé­huishouden in Frank­
rijk werkte, niet voldoende en effectief beschermde 
tegen de dienstbaarheid waaraan zij was onderwor­
pen, als bedoeld in art. 4 lid 1 EVRM.12 
 Straatsburgse jurisprudentie geeft aan dat het 
EVRM nog een aantal andere (positieve) verplich­
tingen voor staten meebrengt ten aanzien van aanpak 
van mensenhandel. In dit verband zijn bepalingen 
als artikel 1 (recht op leven) ook relevant, evenals 
artikel 3 (verbod op foltering en andere onmenselijke 
en vernederende behandeling of bestraffing), artikel 
6 (recht op een eerlijk proces) en artikel 8 (recht op 

eerbiediging van privé­, familie­ en gezinsleven). 
Uit deze bepalingen en bijbehorende jurisprudentie 
wordt wel geconcludeerd dat staten niet alleen ver­
plicht zijn maatregelen te treffen door in toepasse­
lijke wetgeving te voorzien, maar ook beschuldigin­
gen van onmenselijke behandeling (lees bijvoorbeeld: 
mensenhandel) altijd moeten onderzoeken en, waar 
passend, ook strafrechtelijk vervolgen.13
 In VN­verband is mensenhandel één van de pun­
ten op mensenrechtenagenda’s. Ook de Nederlandse 
regelgeving en praktijk wordt hierbij aan de orde 
gesteld. Zo verschenen in februari 2007 de aanbeve­
lingen van het CEDAW­comité, waarin ten aan­
zien van Nederland de zorg werd uitgesproken over 
het aantal vrouwen en meisjes dat slachtoffer is van 
mensenhandel.14 Het VN­Anti­Foltercomité uitte 
zijn bezorgdheid over het gebrek aan informatie over 
bestaande mechanismen om mensenhandel te voor­
komen en te vervolgen op Aruba.15 Nederland heeft 
in januari 2008 zijn rapportage verstuurd betref­
fende het Facultatief Protocol inzake de verkoop van 
kinderen, kinderprostitutie en kinderpornografie bij 
het VN­Kinderrechtenverdrag.16 In de nationale rap­
portage die Nederland zelf opstelde ten behoeve van 
de Universal Periodic Review van de VN­Mensen­
rechtenraad, werd ook een uitgebreide paragraaf aan 
mensenhandel gewijd.17 De VN kennen overigens 
ook een Special Rapporteur on Trafficking in Persons, 
especially Women and Children18en een Special Rap-
porteur on Contemporary Forms of Slavery.19 Interna­
tionaal is thans uitgangspunt dat mensenhandel een 
schending van mensenrechten is,20 en dat landen 
gehouden zijn dit fenomeen te bestrijden. 

Nederland
In de mensenrechtenstrategie voor het buitenlands 
beleid heeft de Nederlandse regering in november 
2007 voor het eerst een aparte paragraaf gewijd aan 
mensenhandel. De regering stelt dat ernstige straf­
bare feiten als terrorisme en mensenhandel kunnen 
leiden tot grove inbreuken op fundamentele rech­
ten van de slachtoffers, zoals het recht op leven en 
het recht op vrijheid, en dat ‘[…] het de taak van de 
overheid [is] om hier een einde aan te maken. De 
overheid heeft immers de plicht om haar burgers te 
beschermen’.21 Ook stelt de regering dat Nederland 
‘zich actief [zal] blijven inzetten voor de bestrijding 
van mensenhandel op nationaal en op internationaal 
niveau. Daarbij zullen de mensenrechtenaspecten in 
alle fasen van de aanpak van mensenhandel worden 



Internationale 
    Spectator

670 Internationale 
    Spectator

Jaargang 62 nr. 12  g  December 2008

meegenomen’.22 Dus bijvoorbeeld bij preventie, op­
sporing en vervolging, en terugkeer en reïntegratie. 
Mensenrechtenaspecten zijn meer specifiek aan de 
orde bij de bescherming van slachtoffers, aldus het 
bijbehorend actieplan.23
 Het actieplan vermeldt ook activiteiten die Ne­
derland bilateraal onderneemt in samenwerking met 
Roemenië, Bulgarije en Nigeria. In de rapportages 
van de Nationaal Rapporteur Mensenhandel24 ston­
den deze landen de laatste jaren steeds in de top­5 
van de meest voorkomende landen van herkomst 
van slachtoffers.25 Nederland staat in dat opzicht 
overigens de laatste jaren steeds op de eerste plaats: 
de meeste gemelde (vermoedelijke) mensenhandel­
slachtoffers in Nederland komen uit Nederland zelf.
In Nederland heeft de bestrijding van mensenhandel 
de laatste jaren een hoge prioriteit gekregen, vooral 
wat betreft opsporing en vervolging. Sinds 2004 is 
mensenhandel één van de speerpunten in de aanpak 
van de georganiseerde criminaliteit. In dat zelfde 
jaar kwam een Nationaal Actieplan Mensenhandel 
(NAM) tot stand, dat ook andere onderdelen van de 
aanpak van mensenhandel bestrijkt, zoals preventie 
en de bescherming van slachtoffers.
 De aanbeveling van de Nationaal Rapporteur 
Mensenhandel een Task Force Mensenhandel op te 
richten, werd in februari 2008 – deels26 – overgeno­
men. Onder voorzitterschap van de portefeuillehou­
der mensenhandel van het College van Procureurs­
Generaal heeft de Task Force als taak knelpunten te 
signaleren en vervolgens ook op te lossen ‘dan wel 
[deze knelpunten te] adresseren’. In ieder geval dient 
de Task Force ook een bijdrage te leveren aan het 
tegengaan van uitwassen in de prostitutiebranche en 
overige sectoren, het voorkomen dat Nederland een 
draaipunt in de wereld wordt voor mensenhandel, 
en het verbeteren van de positie van slachtoffers in 
Nederland.27
 Ook in Nederland is een mensenrechtelijke bena­
dering van de aanpak van mensenhandel van belang. 
Dat blijkt ook uit het EU Actieplan mensenhandel 
(2005)28 dat, overeenkomstig het EU­Kaderbesluit 
(2002), de bescherming van mensenrechten centraal 
stelt.29 Een mensenrechtelijke benadering werd even­
eens verwoord in de richtlijnen van de Hoge Com­
missaris voor de Mensenrechten van de VN, in de in 
2002 tot stand gekomen Recommended Principles and 
Guidelines on Human Rights and Human Trafficking.30

Botsende belangen en mogelijke dilemma’s
Na de totstandkoming van het Verdrag van de Raad 
van Europa inzake mensenhandel heeft de Nationaal 

Rapporteur Mensenhandel aangegeven dat ratifi­
catie van dit verdrag aanleiding zou moeten geven 
tot enkele aanpassingen van beleid en praktijk. In 
het verdrag is het slachtoffer-zijn op zich zelf, en niet 
de medewerking van een slachtoffer aan opsporing 
en vervolging, bepalend voor de toekenning van 
rechten en faciliteiten.31 Nederland kent sinds 1988 
in de Vreemdelingencirculaire een aparte regeling 
voor slachtoffers van mensenhandel, tegenwoordig 
opgenomen in hoofdstuk B9 en daarom ook wel de 
‘B9­regeling’ genoemd. De regeling houdt in dat uit­
zetting maximaal drie maanden wordt opgeschort, 
in welke periode het (mogelijke) slachtoffer kan be­
slissen wel of geen aangifte te doen van mensenhan­
del of anderszins mee te werken aan opsporing en 
vervolging. Tijdens deze bedenktijd hebben slacht­
offers recht op veilige opvang, medische, sociale en 
psychologische ondersteuning, rechtshulp en een 
uitkering om in de kosten van levensonderhoud te 
kunnen voorzien. Daarna hebben slachtoffers die 
aangifte doen of anderszins meewerken aan opspo­
ring en vervolging, toegang tot voorzieningen als 
huisvesting, onderwijs, studiefinanciering en werk, 
gekoppeld aan een tijdelijk verblijfsrecht. Na het ver­
schijnen van de Vijfde rapportage in 2007 is de B9­
regeling op een aantal punten aangepast, evenals het 
hoofdstuk over voortgezet verblijf op humanitaire 
gronden (hoofdstuk B16 van de Vreemdelingencir­
culaire). Het feit dat het opsporingsbelang prevaleert 
boven het belang van het slachtoffer, en de verstren­
geling van strafrecht en vreemdelingenrecht – met 
betrekking tot hulp en bescherming aan slachtoffers 
van mensenhandel – maken volgens sommigen dat 
het toch nog onvoldoende lukt slachtoffers metter­
daad centraal te stellen.32
 Een voorbeeld van een ander mogelijk dilemma 
betreft rechten van kinderen. Ook waar het gaat om 
mensenhandel, vormen minderjarigen een bijzondere 
kwetsbare groep, en een specifieke risicogroep. Het 
is voorgekomen dat (alleenstaande) kinderen, ver­
dwenen uit Nederlandse asielzoekerscentra, langs die 
weg ten prooi zijn gevallen aan mensenhandelaren 
en gedwongen in de prostitutie zijn beland.33 Om dit 
te voorkomen, is begin dit jaar een pilot gestart voor 
de besloten opvang van alleenstaande minderjarige 
asielzoekers, van wie op basis van een risicoprofiel 
is ingeschat dat zij een risico lopen slachtoffer te 
worden van mensenhandel. Het beperken van hun 
bewegingsvrijheid is in dit verband voor hun eigen 
bestwil. Al hebben kinderen het recht hun mening 
te geven en moet daar ook rekening mee worden ge­
houden,34 de beoogde bescherming van minderjari­



671Internationale 
    Spectator
Internationale 
    Spectator

Jaargang 62 nr. 12   g  December 2008  

gen tegen gedwongen prostitutie maakt dit dilemma 
– wellicht – wat minder groot.

Collateral damage
Wat een mensenrechtelijke benadering concreet 
zou moeten inhouden en welke aanpak dat vergt bij 
de bestrijding van mensenhandel, valt niet in kort 
bestek te beantwoorden. Wel bestaat het risico van 
bijkomende schade, collateral damage, in de zin van 
inbreuken op die zelfde mensenrechten, die maat­
regelen tegen mensenhandel mee kunnen brengen. 
Sommige maatregelen tegen mensenhandel komen 
immers wellicht ten goede aan bepaalde groepen, 
maar ze kunnen andere stigmatiseren dan wel groe­
pen in hun bewegingsvrijheid beperken. Maatrege­
len kunnen ook contra­productief zijn ten aanzien 
van groepen die juist beschermd moeten worden. 
Kort samengevat is dit de strekking van het rap­
port dat de Global Alliance Against Traffic in Women 
(GAATW) in 2007 publiceerde.35
 Maatregelen en beleid ter bestrijding van men­
senhandel kunnen een negatief effect hebben op de 
mensen die deze beogen te beschermen. Als oorzaak 
werd gesteld dat staten vaak nationale veiligheid, 
de bestrijding van criminaliteit en het bewaken van 
nationale grenzen tegen illegale migranten boven 
rechten van verhandelde personen prioriteren. Zo 
beschouwde de Indiase overheid vrouwelijke migran­
ten als een bijzonder kwetsbare groep en vaardigde 
daarom een regel uit die elke vrouwelijke huishou­
delijk werkster onder de 30 jaar verbood onder welke 
omstandigheid dan ook in dienst te treden in Saoedi­
Arabië. Hierbij werd dus het recht van (vrouwelijke) 
migranten om hun land te verlaten, ontnomen. Om 
aan dit verbod te ontkomen, moeten zij riskantere 
migratieroutes kiezen, die ze vervolgens kwetsbaar­
der voor uitbuiting maakt op de plaats van bestem­
ming, aldus het rapport. In een ander voorbeeld 
ging het om Braziliaanse vrouwen die probeerden 
de EU binnen te komen. Hun is toegang ontzegd en 
ze zijn vervolgens gerepatrieerd, omdat immigratie­
beambten dachten dat ze eruit zagen als prostituees 
en dus waarschijnlijk waren verhandeld. Dit soort 
maatregelen is vervat in termen van voorkomen van 
mensenhandel, maar maakt inbreuk op mensenrech­
ten, waaronder vrouwenrechten.36 Het gaat in deze 
voorbeelden om de negatieve impact die maatregelen 
tegen mensenhandel kunnen hebben op vrouwen 
en migranten, dus op groepen die groter zijn dan de 
groep die binnen definities van mensenhandel als 
slachtoffer kunnen worden beschouwd.

Tot slot
Tegenwoordig is internationaal, en ook nationaal, 
duidelijk dat mensenhandel als een schending van 
mensenrechten moet worden beschouwd. Dat schept 
verplichtingen voor staten. Staten moeten in ieder 
geval zorgen voor een adequate strafbaarstelling in 
nationale wetgeving en signalen van mensenhandel 
strafrechtelijk onderzoeken. Een mensenrechtelijke 
benadering van de bestrijding van mensenhandel is 
echter gemakkelijker gezegd dan gedaan. Het is in 
ieder geval van belang vooraf rekening te houden 
met effecten die maatregelen tegen mensenhan­
del kunnen hebben op die zelfde mensenrechten 
(c ollateral damage).
 In 2004 werd als eerste punt van het Nationaal 
A ctieplan Mensenhandel gesteld dat er een inven­
tarisatie van risicomomenten voor mensenrechten­
schendingen zou moeten komen, zowel wat betreft 
preventie, opsporing en vervolging, bescherming van 
slachtoffers en – indien van toepassing – terugkeer en 
reïntegratie. Tot op heden ontbreekt zo’n systemati­
sche inventarisatie. Wellicht dat de ratificatie van het 
Verdrag van de Raad van Europa inzake mensenhan­
del, alsmede de instelling van GRETA, een posi­
tieve impuls geven aan een meer structurele – en op 
steviger fundamenten gebouwde – mensenrechtelijke 
benadering van de bestrijding van mensenhandel.

Noten
1   Zie Dettmeijer e.a.,Vijfde rapportage mensenhandel, 2007  

(www.bnrm.nl); en H. de Jonge van Ellemeet, ‘Slecht werkgever­
schap of “moderne slavernij”: handhaving van een nader af te 
bakenen verbod’, in: Justitiële Verkenningen, 7, 2007, blz. 107­119.

2   Zie M. Smit & M. Boot, ‘Het begrip mensenhandel in de 
Nederlandse context: achtergronden en reikwijdte’, in: Justitiële 
Verkenningen, 7, 2007, blz. 10­22.

3   Comensha, Jaarverslag 2007 (www.mensenhandel.nl); Dett­
meijer e.a., Zevende rapportage mensenhandel (in voorbereiding).

4   Dat heeft ook te maken met verschillen in visie op (exploitatie 
van) prostitutie.

5   J. Wiarda, ‘Trends in de wetgeving inzake mensensmokkel en 
mensenhandel’, in: Tijdschrift voor criminologie, jrg. 43, nr. 4, 
2001, blz. 368­377.

6   Nederland ratificeerde dit protocol, een aanvulling op het VN­
Verdrag tegen grensoverschrijdende georganiseerde misdaad, 
op 27 juli 2005.

7   Kaderbesluit inzake de bestrijding van mensenhandel, 19 juli 
2002, L.203/1.

8   Zie Uitvoering van internationale regelgeving ter bestrijding 
van mensensmokkel en mensenhandel, Memorie van toelich­
ting, Kamerstukken II 2003/04, 29 291, nr. 3, blz. 1.

http://www.bnrm.nl
http://www.mensenhandel.nl


Internationale 
    Spectator

672 Internationale 
    Spectator

Jaargang 62 nr. 12  g  December 2008

9   Art. 14 lid 1 van het Protocol verwijst kort naar relevante 
internationale regelgeving: ‘Nothing in this Protocol shall 
affect the rights, obligations and responsibilities of States and 
individuals under international law, including international 
humanitarian law and international human rights law and, in 
particular, when applicable, the 1951 Convention and the 1967 
Protocol relating to the Status of Refugees and the principle of 
non-refoulement as contained therein.’

10  Partiële wijziging van het Wetboek van Strafrecht, Wetboek 
van Strafvordering en enkele aanverwante wetten in verband 
met rechtsontwikkelingen, internationale verplichtingen en 
geconstateerde wetstechnische gebreken en leemten, Memorie 
van toelichting, Kamerstukken II 2007/08, 31 391, nr. 3, blz. 8.

11   De eerste twee artikelleden van art. 4 EVRM luiden: ‘1. Nie­
mand mag in slavernij of dienstbaarheid worden gehouden. 2. 
Niemand mag gedwongen worden dwangarbeid of verplichte 
arbeid te verrichten […].’

12   EHRM 26 juli 2005, Appl. no. 73316/01. De vraag of een lid­
staat bij het EVRM aansprakelijk gehouden kan worden voor 
een schending van dit door het EVRM beschermde recht door 
een particulier, beantwoordde het Hof bevestigend. Over hori­
zontale werking van rechten in dit verband, zie R.A. Lawson, 
Noot bij JV 2005/425.

13   Päivi Hirvelä ( Judge at the European Court of Human 
Rights), ‘The State’s positive obligations to protect the victims 
of human trafficking in the light of ECHR judgments’, OSCE 
Conference ‘Succesful Prosecution of Human Trafficking – 
Challenges and Good Practices’,  Helsinki, 10­11 september 
2008 (www.osce.org/documents/cthb/2008/09/32910_en.pdf ). 
Zie in dit verband overigens P.H.P.H.C.M. van Kempen, 
Repressie door mensenrechten, inaugurele rede, Radboud Univer­
siteit Nijmegen, 2008.

14   Concluding comments of the Committee on the Elimination 
of Discrimination against Women: Netherlands, CEDAW/C/
NLD/CO/4, 2 februari 2007. Voor de kabinetsreactie van 13 
juli 2007, zie: www.minocw.nl/documenten/25791.pdf.

15   Conclusions and recommendations of the Committee against 
Torture; Netherlands CAT/C/NET/CO/4, 3 augustus 2007.

16   UN Doc. CRC/C/OPSC/NLD/1, 8 januari 2008. Nederland 
heeft het Facultatief Protocol op 7 september 2000 onderte­
kend en op 23 augustus 2005 geratificeerd. Op 23 september 
2005 trad het in werking, Trb. 2001, 130. Zie in dit verband 
ook het vorig jaar tot stand gekomen (Raad van Europa) Ver­
drag inzake bescherming van kinderen tegen seksuele uitbui­
ting en seksueel misbruik (Verdrag van Lanzarote), Trb. 2008, 
58. Nederland heeft dit verdrag nog niet geratificeerd.

17  Zie Tweede Kamer, 2007­2008, 26150 nr. 54. Voor de Neder­
landse reacties op aanbevelingen zie UN Doc. A/HRC/8/31/
Add. 2, 13 juni 2008. 

18  Mw. Joy Ngozi Ezeilo Emekekwue uit Nigeria.
19   Mw. Gulnara Shahinian uit Armenië.

20   Zie bijv. de recente Res. 8/12 on Special Rapporteur on Traf­
ficking in Persons, especially Women and Children (Human 
Rights Council, 18 June 2008).

21   ‘Naar een menswaardig bestaan – een mensenrechtenstrategie 
voor het buitenlands beleid’, Kamerstuk 2007­2008, 31 263, 
nr. 1, blz. 15. Zie ook Hilde Reiding, ‘Naar een menswaardig 
bestaan?: nieuwe mensenrechtenstrategie minister Verhagen’, 
in: Internationale Spectator, april 2008, blz. 208­213.

22   ‘Naar een menswaardig bestaan’, a.w. noot 21, blz. 43.
23   ‘Actieplan voor implementatie van de mensenrechtenstrategie’, 

Kamerstuk 2007­2008, 31 263, nr. 6, para. 48.
24   Vanaf oktober 2006 mevrouw C.E. Dettmeijer­Vermeulen.
25   Zie Dettmeijer e.a., Zesde rapportage mensenhandel, 2008 (www.

bnrm.nl).
26   De NRM, die deel uitmaakt van de Task Force, vindt het een 

gemiste kans dat de hulpverlening hierin niet vertegenwoor­
digd is; zie, ibid., blz. 4.

27   Art. 2 Instellingsbesluit Task Force Aanpak Mensenhandel, 
Staatscourant, 2008, 47.

28   ‘EU plan on best practices, standards and procedures for com­
bating and preventing trafficking in human beings’, PbEU 
2005, C311, 9 december 2005.

29   Kaderbesluit inzake de bestrijding van mensenhandel, 19 juli 
2002, L.203/1 (‘Trafficking in human beings comprises serious 
violations of fundamental human rights and human dignity’).

30   UN Doc. E/2002/68/Add.1; zie ook Anne Gallagher, Human 
trafficking: international law and international responsibility, diss. 
Universiteit Utrecht (uitgave in eigen beheer), 2006.

31   Dettmeijer, a.w. noot 1, blz. 51 e.v.
32   C. Rijken & J. van Dijk, ‘Hulpverlening aan slachtoffers men­

senhandel: mensenrecht of beloning?’, Justitiële Verkenningen, 
7, 2007, blz. 23­38. Zo ook H. Konrad, ‘The Fight Against 
Trafficking in Human Beings from the European Perspective’, 
in: S. Cameron & E. Newman (red.), Trafficking in Humans 
– Social, Cultural and Political Dimensions, United Nations Uni­
versity Press, 2008, blz. 161­180.

33   Zie hierover kamervragen van leden Arib en Spekman over 
AMA’s die verdwijnen in de prostitutie, met antwoord,  
Tweede Kamer 2007­2008, 22 januari 2008.

34   Zie bijv. art. 12 lid 1 VN­Kinderrechtenverdrag.
35   GAATW, Collateral Damage: The Impact of Anti-Trafficking Meas-

ures on Human Rights around the World, 2007 (www.gaatw.org).
36   Zie ook: Need for an integrated approach to promote and protect 

the human rights of trafficked persons and all migrant workers, 
Joint written statement submitted by Global Alliance Against 
Traffic in Women (GAATW), La Strada International and 
Anti­Slavery International, submitted for the 8th session of the 
Human Rights Council (2­18 June 2008).

Mw mr dr M. Boot-Matthijssen is verbonden aan het Bureau Nationaal 
Rapporteur Mensenhandel (BNRM) te Den Haag.

http://www.osce.org/documents/cthb/2008/09/32910_en.pdf
http://www.minocw.nl/documenten/25791.pdf
http://www.bnrm.nl
http://www.bnrm.nl
http://www.gaatw.org



