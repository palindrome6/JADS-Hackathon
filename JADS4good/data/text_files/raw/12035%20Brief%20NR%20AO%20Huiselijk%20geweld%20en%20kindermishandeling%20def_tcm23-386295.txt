























































































































































































1 

   Pagina 1 van 3 

 

 
 

> Retouradres Postbus 20301 2500 EH  Den Haag 

 
 

  
 
 
De vaste commissie voor Volksgezondheid, 
Welzijn en Sport 
T.a.v. Mw. H. Post  
Binnenhof 4  
2513 AA Den Haag  

 

 

Datum 19 april 2019 
Onderwerp Inbreng voor AO Huiselijk geweld en kindermishandeling 

 
 
Geachte Kamerleden, 
 
In verband met het algemeen overleg van de commissie voor Volksgezondheid, 
Welzijn en Sport op woensdag 24 april a.s. over huiselijk geweld en 
kindermishandeling wil ik u hierbij informeren over mijn aanbevelingen uit de 
Slachtoffermonitor seksueel geweld tegen kinderen 2016 en recente 
ontwikkelingen die hier verband mee houden, zoals het actieplan ‘De best 
passende zorg voor kwetsbare jongeren’ en de effectmonitor uit het programma 
Geweld hoort nergens thuis. 
 
Slachtoffermonitor seksueel geweld tegen kinderen 
De Slachtoffermonitor seksueel geweld tegen kinderen 2016, die op 26 juni 2018 
verscheen, staat op de agenda van dit overleg. In dit rapport is in beeld gebracht 
dat jaarlijks naar schatting ruim 20 duizend kinderen tussen de 12 en de 17 jaar 
slachtoffer worden van ernstig fysiek seksueel geweld. Vervolgens is de aard en 
omvang van de groep minderjarige slachtoffers van seksueel geweld in de 
jeugdhulpketen in 2016 bekeken. De minister van Volksgezondheid, Welzijn en 
Sport (VWS) heeft dit rapport in november vorig jaar voorzien van een reactie. 
Hieronder zal ik de belangrijkste punten uiteen zetten. 
 
De juiste hulp voor misbruikte meisjes én jongens 
In de Slachtoffermonitor constateerde ik dat er nog veel te winnen valt op het 
gebied aan hulp voor jonge slachtoffers van seksueel geweld. Zo bleek 
bijvoorbeeld dat jongensslachtoffers sterk ondervertegenwoordigd zijn. 
Bijvoorbeeld omdat seksueel misbruik onder jongens meer als taboe wordt 
ervaren, omdat zij zichzelf niet als slachtoffer zien of niet als zodanig worden 
herkend. Meisjes daarentegen eindigen vaak in gesloten setting. Maar liefst 85% 
van alle meisjes in de gesloten jeugdhulp bleek daar te zitten mede naar 
aanleiding van seksueel geweld. Ik vraag me af of dit wenselijk is, en of dit 
voorkomen had kunnen worden door eerder passende hulp te bieden. Over 
gesloten jeugdhulp is ook in uw Kamer de afgelopen tijd veelvuldig gedebatteerd. 
Onlangs presenteerden de Branches Gespecialiseerde Zorg voor Jeugd (BGJZ) en 
het ministerie van VWS een actieplan om de zorg voor deze kwetsbare jongeren 
te verbeteren. De indrukwekkende verhalen van jonge slachtoffers zijn daarbij 
veelvuldig de revue gepasseerd.  

 
 

Turfmarkt 147 
2511 DP  Den Haag 
Postbus 20301 
2500 EH  Den Haag 
www.nationaalrapporteur.nl 
  

Contactpersoon 
Suzanne Kok 
Beleidsmedewerker seksueel 
geweld tegen kinderen 
  

M  06 153 663 80 
s.g.d.kok@
nationaalrapporteur.nl 

  

Ons kenmerk 
12033 
  

Bij beantwoording  de datum 
en ons kenmerk vermelden. 
Wilt u slechts één zaak in uw 
brief behandelen. 
 
 
 

 



 
 

 

  
 Pagina 2 van 3 

   

 

 
 

Datum 
19 april 2019 
 

Ons kenmerk 
12033 
 

 
 

Ik zou graag zien dat deze verhalen en casuïstiek ook worden benut om evaluatief 
van te leren: ze vertellen ons namelijk welke problematiek aan de orde is en wat 
voor hulp of behandeling die problemen behoeven. Daar heb ik in bovengenoemd 
rapport ook aanbevelingen over gedaan. Ik ga daarom graag met de minister en 
de branche in gesprek over hoe langs deze lijn de beschermingsgedachte uit het 
actieplan ‘De best passende zorg voor kwetsbare jongeren’ het meest effectief 
gestalte kan krijgen. 
 
Leren van en toepassen wat werkt 
Naast leren van casuïstiek zijn voor een effectieve aanpak ook gegevens uit het 
veld nodig om te monitoren of de maatregelen die we nemen ook leiden tot het 
gewenste resultaat. In mijn monitor constateerde ik een gebrek hieraan: zo kon 
er vanuit Veilig Thuis geen landelijke informatie geleverd worden over de 
meldingen die zij binnen krijgen en wat daarmee gebeurt. Maar ook van de 
kinderen die jeugdhulp ontvangen, weten we op landelijke schaal niet wáárom zij 
die hulp hebben gekregen. Ik heb het ministerie van VWS daarom aanbevolen de 
aanleiding tot jeugdhulp onderdeel uit te laten maken van de Beleidsinformatie 
Jeugd. Het ministerie is een verkenning naar de mogelijkheden hiervan gestart. 
Op deze manier kunnen we leren over de kinderen die hulp ontvangen: zo kunnen 
we op termijn zowel de preventie van als de hulp zelf beter toesnijden op 
kwetsbare doelgroepen.  
 
Dit komt ook naar voren in het programma Geweld hoort nergens thuis. Hierin 
hebben de ministeries van VWS, Justitie en Veiligheid en de VNG maatregelen 
aangekondigd die moeten leiden tot een betere aanpak van onder meer seksueel 
geweld tegen kinderen. Vanuit het programma is een onafhankelijke 
onderzoeksadviescommissie ingesteld, die onlangs een advies heeft uitgebracht 
over de opzet van een effectmonitor. Ik ben zeer te spreken over dit advies: de 
opzet bevat indicatoren over prevalentie, signaleren, melden én hulp aan 
slachtoffers van geweld, alsmede informatie over professionele standaarden. Deze 
voorgenomen grondige manier van effectmeting maakt het zowel op landelijk 
niveau als voor professionals in de aanpak mogelijk te blijven leren en 
ontwikkelen. Ambitieuze plannen kunnen zo daadwerkelijk worden omgezet in 
resultaten voor slachtoffers. Overige kabinetsplannen die raken aan mijn 
mandaat, zoals Samen tegen mensenhandel, zouden hier ook baat bij hebben. 
 
Slachtoffermonitor seksueel geweld tegen kinderen 2017-2018 
In de Week tegen Kindermishandeling dit najaar breng ik een nieuwe versie van 
de Slachtoffermonitor seksueel geweld tegen kinderen uit. Daarin zal een actuele 
stand van zaken worden gepresenteerd van de aanpak van seksueel geweld tegen 
kinderen in de jeugdhulpketen.  
 
 
 
 
 
 
 
 
 
 
 
 



 
 

 

  
 Pagina 3 van 3 

   

 

 
 

Datum 
19 april 2019 
 

Ons kenmerk 
12033 
 

 
 

Tot slot 
De basis op orde als het gaat om het verzamelen van zowel relevante 
kwantitatieve gegevens als casuïstiek uit het veld, en op grond daarvan kunnen 
leren en ontwikkelen blijft, zoals ik in deze brief duidelijk heb gemaakt, van groot 
belang voor het verbeteren van de aanpak. Ik hoop dat bovenstaande noties 
helpen bij het waarmaken van deze gezamenlijke ambitie. 

Met vriendelijke groet, 
 

 
 
 
dhr. H.J. (Herman) Bolhaar   
Nationaal Rapporteur Mensenhandel en 
Seksueel Geweld tegen Kinderen 

  

 

 
 


