














































1 

   Pagina 1 van 4 

 

 

 

> Retouradres Postbus 20301 2500 EH  Den Haag 

 
 

  

 

Ministerie van Veiligheid en Justitie 

t.a.v. dhr. mr. I.W. Opstelten 

 

 

Datum 21 maart 2014 

Onderwerp Consultatie Verdrag van de Raad van Europa inzake het voorkomen 

en bestrijden van geweld tegen vrouwen en huiselijk geweld. 

 

 

 

Excellentie, 

 

Bij e-mail van 28 januari 2014 heeft u mij verzocht te adviseren over het 

conceptvoorstel van rijkswet tot goedkeuring en het concept voorstel van wet tot 

uitvoering van het op 11 mei 2011 te Istanboel tot stand gekomen Verdrag van 

de Raad van Europa inzake het voorkomen en bestrijden van geweld tegen 

vrouwen en huiselijk geweld (Trb. 2012, 233). Ik stel het bijzonder op prijs dat u 

mij bij de consultatie van deze voorstellen hebt betrokken.  

 

Mijn mandaat strekt zich uit over de terreinen mensenhandel en seksueel geweld 

tegen kinderen. Hoewel het Verdrag van de Raad van Europa inzake het 

voorkomen en bestrijden van geweld tegen vrouwen en huiselijk geweld primair 

andere terreinen bestrijkt, is sprake van een duidelijke overlap tussen deze 

terreinen en mensenhandel en seksueel geweld tegen kinderen. Daar waar een 

duidelijke relatie bestaat tussen deze thema’s heb ik het opportuun geacht een 

reactie op voornoemde voorstellen te geven. In de bijlage bij deze brief treft u 

mijn advies. 

 

Indien u prijs stelt op een nadere toelichting van het advies, ben ik daar 

vanzelfsprekend gaarne toe bereid.  

  

 

Hoogachtend,  

 

 

 

 
 

 

Corinne Dettmeijer-Vermeulen, 

Nationaal rapporteur mensenhandel en seksueel geweld tegen kinderen 

 

 

Bijlage: Advies van de Nationaal rapporteur mensenhandel en seksueel geweld tegen 

kinderen over de wetsvoorstellen bij het Verdrag van de Raad van Europa inzake het 

voorkomen en bestrijden van geweld tegen vrouwen en huiselijk geweld 

 

Turfmarkt 147 

2511 DP  Den Haag 

Postbus 20301 

2500 EH  Den Haag 

www.nationaalrapporteur.nl 
  

Contactpersoon 

Luuk Esser 

Onderzoeker 

 

  

 

Ons kenmerk 

9438 
  

Bij beantwoording  de datum 

en ons kenmerk vermelden. 

Wilt u slechts één zaak in uw 

brief behandelen. 

 

 

 



 
 

 

  

 Pagina 2 van 4 

   

 

 
 

 

Advies van de Nationaal rapporteur mensenhandel en seksueel geweld 

tegen kinderen over de wetsvoorstellen bij het Verdrag van de Raad van 

Europa inzake het voorkomen en bestrijden van geweld tegen vrouwen 

en huiselijk geweld (Trb. 2012, 233) 

 

De relatie tussen art. 284 Sr en art. 273f Sr 

 

In de memorie van toelichting bij het voorstel van rijkswet  wordt veelvuldig 

verwezen naar het dwangdelict uit het Wetboek van Strafrecht (art. 284 Sr). 

Zowel het mensenhandeldelict (art. 273f Sr) als het dwangdelict (art. 284 Sr) is 

opgenomen in de Titel ‘Misdrijven tegen de persoonlijke vrijheid’ in het Wetboek 

van Strafrecht. Op verschillende plekken in de memorie van toelichting wordt 

gewezen op de verwantschap tussen mensenhandel en de verschillende 

gedragingen die onder art. 284 Sr kunnen worden gebracht (o.a. seksueel 

geweld, met inbegrip van verkrachting; gedwongen huwelijk; vrouwelijke genitale 

verminking). Ik onderschrijf de relatie tussen deze delictueuze gedragingen en 

mensenhandel. Over het belang van het leggen van de relatie tussen gedwongen 

huwelijken en mensenhandel heb ik reeds eerder gewezen tijdens 

rondetafelgesprekken van de Verkennersgroep huwelijksdwang en achterlating 

d.d. 8 februari 2013 en 8 maart 2013. Tevens heb ik dit onderwerp naar voren 

gebracht in mijn advies over het conceptvoorstel Wet tegengaan huwelijksdwang 

(Kamerstukken II 2012/13, 33 488, nr. 2). Een gedwongen huwelijk kan een 

vorm van mensenhandel zijn indien sprake is van een (oogmerk van) uitbuiting.1 

Bovendien kan binnen de constellatie van een gedwongen huwelijk van een 

dusdanige afhankelijkheidsrelatie sprake zijn, dat de echtgenote zich in een 

kwetsbare situatie bevindt om uitgebuit te worden. Een gedwongen huwelijk kan 

dan uitmonden in uitbuiting.  

 

In recente rechtspraak is tevens gebleken dat een relatie kan bestaan tussen 

gedwongen abortus en mensenhandel. Zo kan een gedwongen abortus 

bijvoorbeeld als  gewelddadig dwangmiddel worden ingezet in de context van art. 

273f Sr. De gewelddadige werking die uitgaat van het moeten ondergaan van een 

gedwongen abortus wordt dan gebruikt om controle op een persoon uit te 

(blijven) oefenen. Onder artikel 39 (Gedwongen abortus en gedwongen 

sterilisatie) in de memorie van toelichting wordt de relatie met mensenhandel niet 

gelegd. Ik adviseer u de relatie tussen gedwongen abortus en mensenhandel in 

de memorie van toelichting nadrukkelijker tot uiting te brengen.  

 

De inzet van het dwangdelict in het Wetboek van Strafrecht (art. 284 Sr) 

 

Zoals ik hierboven reeds opmerkte, noemt u art. 284 Sr op verschillende plaatsen 

als een mogelijkheid daders van de strafbare feiten die door het Verdrag worden 

genoemd, strafrechtelijk te vervolgen. Inderdaad lijkt dat in de context van de 

betreffende gedragingen, bijvoorbeeld in het geval van een gedwongen huwelijk, 

een passend delict uit het Wetboek van Strafrecht.  

 

Het delict is in het (recente) verleden weinig toegepast. Zowel op het niveau van 

de opsporing, vervolging en berechting bestaat om die reden naar verwachting 

weinig expertise ter zake. Training en bewustwording binnen de betrokken 

organisaties zijn daarom van groot belang wil ook de strafrechtelijke aanpak, via 

                                                
1 Zie M. Boot-Matthijssen, annotatie bij: EHRM 31 juli 2012, nr. 40020/03, European Human 
Rights Cases (EHRC) 2012, 221 (M. e.a. t. Italië en Bulgarije). 



 
 

 

  

 Pagina 3 van 4 

   

 

 
 

 

de weg van art. 284 Sr, slagen. Hierop heb ik ook gewezen tijdens mijn bijdragen 

aan de rondetafelgesprekken van de Verkennersgroep huwelijksdwang en 

achterlating d.d. 8 februari 2013 en 8 maart 2013. Ik raad u aan de 

kennisontwikkeling in de justitiële keten ten aanzien van de toepassing van art. 

284 Sr expliciet onderdeel uit te laten maken van de reeds door u genoemde 

initiatieven onder Artikel 15 (Trainen van beroepskrachten). Daarbij zou in het 

bijzonder aandacht moeten uitgaan naar huwelijksdwang en de relatie met 

mensenhandel.  

 

De strafbaarstelling van voorbereidingshandelingen 

 

In het voorstel van wet ter uitvoering van het Verdrag stelt u een nieuw art. 285c 

Sr voor, waarin de strafbaarstelling van voorbereiding van huwelijksdwang is 

opgenomen. In de memorie van toelichting wordt voorzien in een nadere duiding 

van het begrip ‘lokt’ in de zin van art. 285c Sr. Van lokken is onder meer sprake 

indien een persoon onder valse voorwendselen wordt bewogen naar het 

buitenland te reizen. Het lokken omvat volgens de memorie van toelichting voorts 

elke handeling die redelijkerwijs geschikt kan worden geacht om een persoon te 

bewegen naar het buitenland te reizen, terwijl als die handeling achterwege was 

gebleven of als de persoon had geweten wat het werkelijke oogmerk van de reis 

is, die persoon niet naar het buitenland zou zijn gereisd. Bij de beoordeling of een 

handeling redelijkerwijs geschikt is om een persoon te bewegen naar het 

buitenland te reizen, zou mijns inziens niet alleen van invloed moeten zijn de 

vraag of de handeling objectief gezien geschikt is om een ander te bewegen. Of 

die handeling daartoe geschikt is, zal in voorkomende gevallen ook sterk 

afhangen van de subjectieve beleving van het slachtoffer. Wat voor de ene 

persoon een reden is om zich van het ene naar het andere land te laten lokken, is 

dat voor de andere persoon niet. In dit kader is ook relevant dat daders vaak 

kwetsbare groepen uitkiezen vanwege hun verminderde weerbaarheid (zie artikel 

12, overweging 87 in het Explanatory Report bij het Verdrag). Aan de druk die op 

slachtoffers wordt uitgeoefend om van het ene naar het andere land te reizen, 

moeten in deze gevallen niet te hoge eisen worden gesteld. Dat de subjectieve 

beleving van een slachtoffer, door zijn of haar persoon of de omstandigheden 

waarin deze zich bevindt, bij de beoordeling van de geschiktheid van de 

uitlokkingshandeling een grote rol kan spelen, zou mijns inziens in de memorie 

van toelichting bij het voorgestelde art. 285c Sr sterker kunnen worden 

benadrukt. Daardoor reikt de memorie van toelichting meer handvatten aan die 

de rechter bij de interpretatie van het delict behulpzaam kunnen zijn.  

 

Hierboven heb ik tevens mijn opmerkingen geplaatst bij de relatie tussen 

huwelijksdwang en mensenhandel. Die opmerkingen gelden ook hier. 

Voorbereidingshandelingen van huwelijksdwang kunnen onderdeel uitmaken van 

de handelingen die zijn opgenomen in art. 273f Sr (denk bijvoorbeeld aan het 

‘werven’ in de zin van art. 273f lid 1 sub 1 Sr of een poging van het misdrijf 

strafbaar gesteld in art. 273f lid 1 sub 4 Sr). Indien sprake is van een 

voorbereidingshandeling is alertheid op de aanwezigheid van mensenhandel 

geboden. Ik adviseer u dit punt in de memorie van toelichting aan de orde te 

stellen.  

 

De Verkennersgroep huwelijksdwang en achterlating 

 

In 2013 heb ik deelgenomen aan twee rondetafelgesprekken ter advisering van 

de Verkennersgroep huwelijksdwang en achterlating (op 8 februari en 8 maart). 



 
 

 

  

 Pagina 4 van 4 

   

 

 
 

 

De verkennersgroep heeft op 6 juni 2013 haar eindrapportage uitgebracht. In de 

eindrapportage zijn verscheidene (concrete) maatregelen voorgesteld die zien op 

bewustwording, preventie, signalering en hulpverlening in relatie tot 

huwelijksdwang en achterlating.2 Deze maatregelen ontbreken nu in de 

hoofdstukken II (Integraal beleid en gegevens verzamelen), III (Preventie) en IV 

(Bescherming en ondersteuning) van de memorie van toelichting bij het voorstel. 

Ik adviseer u de maatregelen in deze hoofdstukken op te nemen.  

 

                                                
2 Brief van de minister van SZW inzake de aanpak van huwelijksdwang en achterlating d.d. 

6 juni 2013, 2013-0000072292.  


