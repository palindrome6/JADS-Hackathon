













































Nationaal Rapporteur Mensenhandel
en Seksueel Geweld tegen Kinderen

factsheet bij

Gewogen risico
Behandeling opleggen aan zedendelinquenten

Ongeveer 12% van de zedendelinquenten pleegt ooit een nieuw zedendelict. Maar niet iedere zedendelinquent 
heeft hetzelfde risico om dat te doen. De strafrechtketen zet behandeling en toezicht in om terugval (recidive) te 
voorkomen. Behandeling is effectief als het aansluit bij het risico op een nieuw delict: hoe hoger het risico, hoe 
zwaarder de behandeling. De maatschappij moet beschermd worden tegen plegers met een hoge kans op recidive om 
nieuwe slachtoffers te voorkomen. Iederéén behandelen is ook niet de oplossing: daders met een laag risico worden 
hier niet beter, en soms zelfs slechter van.

We stellen niet op de juiste manier vast hoe gevaarlijk iedere zedendelinquent is. Dat 
kan tot over- of onderbehandeling leiden, wat nieuwe slachtoffers kan betekenen.

CONCLUSIES 
•  Risicotaxatie bij zedendelinquenten vindt in het Nederlandse systeem niet plaats volgens de best voorspellende 

methode. We weten dus niet goed genoeg hoe recidivegevaarlijk een zedendelinquent is, terwijl methoden beschik-
baar zijn die beter voorspellen.

•  De behandeling die aan zedendelinquenten wordt opgelegd hangt niet voldoende samen met de beste in-
schatting van de kans op recidive. Er vindt dus onder- en overbehandeling plaats. Beide zijn onwenselijk. 

HET NEDERLANDSE SYSTEEM

OPGELEGDE
BEHANDELING

BESTE BENADERING RECIDIVEKANS

GEWENSTE UITKOMST

GEDRAGSDESKUNDIGE

RECLASSERING UITSPRAAK
 OVER RISICO

UITSPRAAK
 OVER RISICO

BEHANDELADVIES

BEHANDELADVIES

OFFICIER
VAN

JUSTITIE

RECHTERBEHANDELEIS

VERDACHTE

ONDERZOEK
1.  Wordt de kans op recidive op de juiste manier ingeschat in het Nederlandse strafproces? Hier zijn beproefde me-

thodes voor, worden die in Nederland toegepast?
2.  Sluit de geadviseerde en de opgelegde behandeling aan bij de kans op recidive?

Dit is onderzocht door dossieronderzoek in strafzaken tegen verdachten van seksueel geweld tegen kinderen uit 2012 
en 2013, in bij elkaar horende rapportages van reclassering (N=197) en gedragsdeskundigen (N=234), en vonnissen 
(N=125).

OPVALLENDE BEVINDINGEN 
•  Als de deskundigen die de rechter adviseren zich niet uitspreken over het risico op recidive van een 

zedendelinquent, legt de rechter minder behandeling op, terwijl het risico behandeling wel rechtvaardigt. 
Daardoor worden zedendelinquenten onderbehandeld. Dat is onwenselijk omdat daardoor onnodig nieuwe 
slachtoffers gemaakt kunnen worden. Dat geen uitspraak wordt gedaan is vaak onterecht: met actuariële 
risicotaxatie is een uitspraak nagenoeg altijd mogelijk. 

•  Als de deskundigen die de rechter adviseren een verdachte laag risico noemen, legt de rechter vaak toch 
behandeling op. Daardoor worden zedendelinquenten overbehandeld. Dat is onwenselijk omdat het risico op 
recidive bij laag risico daders daardoor juist kan stijgen. Ook is het geldverspilling.

AANBEVELING
Aan de minister en staatssecretaris van Veiligheid en Justitie: zie erop toe dat risico op recidive op de best mogelijke 
manier wordt vastgesteld en benut om behandeling op te leggen aan zedendelinquenten. Dit vindt uitwerking in de 
volgende aanbevelingen:

1.  Aan het Nederlands Instituut voor Forensische Psychiatrie en Psychologie en reclasseringsorganisaties: laat 
actuariële instrumenten het oordeel over risico bepalen.

2.  Aan het Nederlands Instituut voor Forensische Psychiatrie en Psychologie en reclasseringsorganisaties: laat de 
kans op nieuwe delicten leidend zijn bij het adviseren van behandeling.

3.  Aan het Openbaar Ministerie en de rechtspraak: maak actuariële risicotaxatie onderdeel van de opdracht aan de 
adviserende partijen.

4.  Aan het Openbaar Ministerie en de rechtspraak: zorg dat officieren en rechters voldoende kennis bezitten om 
uitspraken over recidive en daaraan gekoppelde behandeladviezen op waarde te schatten.


	05_openen: 
	05_lezen: 
	05_sluiten: 
	04_openen: 
	04_tekst: 
	04_sluiten: 
	03_openen: 
	03_lezen: 
	03_sluiten: 
	02_openen: 
	02_lezen: 
	02_sluiten: 
	01_lezen: 
	01_sluiten: 
	01_openen: 


