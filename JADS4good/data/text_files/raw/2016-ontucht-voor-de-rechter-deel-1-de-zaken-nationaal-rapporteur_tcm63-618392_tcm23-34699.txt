


























































Ontucht voor de rechter - Deel 1: De zaken


Nationaal Rapporteur Mensenhandel
en Seksueel Geweld tegen Kinderen

Ontucht voor de rechter

Deel 1: De zaken

O
ntucht voor de rechter

De zaken

Postadres
Postbus 20301
2500 EH Den Haag

T 070 370 4514
www.nationaalrapporteur.nl

januari 2016



Ontucht voor de rechter
Deel 1: De zaken

C.E. Dettmeijer-Vermeulen
Nationaal Rapporteur Mensenhandel en Seksueel Geweld tegen Kinderen

L. van Krimpen
E. van der Staal



Colofon
Referentie: Nationaal Rapporteur Mensenhandel en Seksueel Geweld tegen Kinderen (2016). Ontucht voor 
de rechter. Deel 1: De zaken. Den Haag: Nationaal Rapporteur.

Nationaal Rapporteur Mensenhandel en Seksueel Geweld tegen Kinderen
Postbus 20301
2500 EH Den Haag
070-3704514
www.nationaalrapporteur.nl

Grafische en digitale realisatie: Studio Kers
Illustratie omslag: Annet Zuurveen

© Nationaal Rapporteur 2016

http://www.nationaalrapporteur.nl


  Inhoud

1 Inleiding 5

2 De aard van het misbruik 7
2.1 De bewezen wetsartikelen 7
2.2 De aard van de seksuele handelingen 10
2.3 De bewezenverklaarde periode 12

3 Daderkenmerken 14
3.1 Leeftijd daders 14
3.2 Leeftijdsverschil slachtoffer en dader 15
3.3 Aantal slachtoffers 16

4 Slachtofferkenmerken 17
4.1 Geslacht en leeftijd slachtoffers 17

5 (Hoe) kennen slachtoffer en dader elkaar? 20
5.1 Slachtoffer en dader vaak bekenden van elkaar 20
5.2 Geslacht slachtoffer en relatie tot de dader 23
5.3 Leeftijd slachtoffer en relatie tot de dader 23

6 Conclusie 25

B1 Onderzoeksverantwoording 27
Doelstelling 27
Dataverzameling 27
Onderzoeksmethode 28
Kanttekeningen 28

B2 Literatuurlijst 29



1 Inleiding

Ieder jaar moeten gemiddeld bijna duizend verdachten zich voor de rechter verantwoorden op verden-
king van seksueel geweld tegen kinderen.1 Het gaat om uiteenlopende delicten, van hands-off delicten 
zoals bezit van kinderpornografie tot hands-on delicten zoals aanranding, verkrachting en diverse vor-
men van ontucht. Van de verdachten die op verdenking van seksueel geweld tegen kinderen voor de 
rechter moeten verschijnen wordt bijna de helft verdacht van een vorm van ‘hands-on ontucht’. Dit 
houdt in dat het gaat om een zedendelict waarbij sprake is van fysiek contact tussen de verdachte en het 
slachtoffer, zonder dat sprake is van (juridische) dwang in de zin van verkrachting of aanranding.2 Het 
rapport ‘Op goede grond’ van de Nationaal Rapporteur gaat uitgebreid in op de vervolgings- en berech-
tingscijfers voor seksueel geweld tegen kinderen.3 Uit dit rapport blijkt dat van de verdachten die terecht 
staan voor een vorm van ‘hands-on ontucht’, gemiddeld 73% wordt veroordeeld door de rechter in eer-
ste aanleg.4 Dit komt jaarlijks neer op gemiddeld 330 veroordeelde daders voor hands-on ontucht ge-
pleegd tegen een kind.

Dit aantal zegt op zichzelf niet zoveel. Want wie zijn de daders? Zijn het mannen, vrouwen, hoe oud zijn 
ze? Wie zijn de slachtoffers? Zijn dit vooral jongens of meisjes? En gaat het vaker om baby’s en kleuters 
of juist om tieners en pubers? Kennen de slachtoffers de daders, omdat het bijvoorbeeld hun eigen va-
der is, of een ander familielid? Hoe vaak is het een andere bekende, of juist de vreemde ‘man uit de 
bosjes’? En om wat voor soort fysiek seksueel misbruik gaat het precies? Gebeurde het eenmalig of kon 
de dader jarenlang zijn gang gaan?

Om een antwoord te krijgen op deze vragen zijn de vonnissen uit 2012 en 2013 waarbij de verdachte is 
veroordeeld voor ontucht onderzocht. Dit rapport gaat in op de aard van het seksueel misbruik, waar-
onder de bewezen wetsartikelen, de seksuele handelingen, de duur van het misbruik en het aantal 
slachtoffers. Hoofdstuk 3 en 4 behandelen achtereenvolgend dader- en slachtofferkenmerken. Hoofd-
stuk 5 licht uit hoe de slachtoffers in relatie tot de daders staan; waren het bijvoorbeeld familieleden van 
elkaar of juist vreemden? Daarbij wordt ook ingegaan op verschillen tussen jongere en oudere slachtof-

1 Nationaal Rapporteur 2014, p. 215. 
2 Het gaat concreet om de volgende wetsartikelen: artt. 244, 245, 247, 248a, 248b en 249 lid 1 Sr. Zie ook Nationaal 

Rapporteur 2014, pp. 199-200 voor de definities. 
3 Nationaal Rapporteur 2014, Hoofdstuk 6.
4 Een veroordeling in eerste aanleg betekent een veroordeling door de rechtbank. Het gaat dus niet om uitspraken 

door het hof (tweede aanleg) of de Hoge Raad.

http://www.nationaalrapporteur.nl/publicaties/op-goede-grond/
http://www.nationaalrapporteur.nl/publicaties/op-goede-grond/
http://www.nationaalrapporteur.nl/publicaties/op-goede-grond/
http://www.nationaalrapporteur.nl/publicaties/op-goede-grond/


6
Ontucht vOOr de rechter – Deel 1: De zaken

fers, en tussen jongens en meisjes. In het laatste hoofdstuk volgt de conclusie waarin de belangrijkste 
bevindingen worden samengevat.

Deel 2
Dit rapport, over de inhoud van de zaken, vormt het eerste van twee delen. Het tweede deel, dat in de 
zomer van 2016 verschijnt, gaat over de straffen die in deze zaken zijn opgelegd, en de overwegingen van 
de rechter om tot een bepaalde straf te komen. Uit het rapport ‘Op goede grond’ bleek al dat slechts 31% 
van de daders van hands-on ontucht een (deels) onvoorwaardelijke gevangenisstraf kreeg.5 Dit lijkt wei-
nig, ook in vergelijking met het percentage gevangenisstraffen voor andere zedendelicten gepleegd te-
gen kinderen, zoals verkrachting of aanranding (52%) en de combinatie hands-on en hands-off misbruik 
(67%).6 Hoe kan het dat de rechter de meeste daders na een veroordeling voor hands-on seksueel mis-
bruik van een kind geen gevangenisstraf oplegt? Wat voor straf kregen zij dan wel? Welke factoren spe-
len een rol bij de beslissing over de soort straf en de strafhoogte? En welke factoren noemt de rechter in 
zijn strafmotivering? Deze en nog vele andere vragen worden beantwoord in het nog te verschijnen deel 
2 van het onderzoek. In het voorliggende eerste deel ligt de focus op de inhoud van de zaken, en komen 
de straffen niet aan bod.

Onderzoeksmethode
De resultaten van het onderzoek zijn gebaseerd op een aselecte steekproef van tweehonderd veroorde-
lingen voor hands-on ontucht met een minderjarig slachtoffer in de jaren 2012 en 2013.7,8 Deze steek-
proef betreft 34% van de totale populatie; alle veroordelingen in deze twee jaren die voldoen aan de 
betreffende criteria. Achttien van de tweehonderd veroordelingen uit de steekproef konden uiteindelijk 
niet worden meegenomen in het onderzoek.9 De vonnissen van de resterende 182 veroordelingen zijn 
zowel kwantitatief als kwalitatief geanalyseerd.

Aangezien de steekproef representatief is voor de totale populatie van veroordeelde daders voor hands-
on ontucht in 2012 en 2013, zijn de resultaten uit dit onderzoek generaliseerbaar naar de gehele popu-
latie. De onderzoeksverantwoording is terug te vinden in Bijlage B1.

5 Nationaal Rapporteur 2014, p. 217.
6 Nationaal Rapporteur 2014, p. 217.
7 De steekproef is getrokken uit het databestand van het Openbaar Ministerie (peildatum 4 juli 2014).
8 Het gaat om honderd zaken per jaar, waarin sprake is van een veroordeling, hetzij gevolgd door strafoplegging, 

hetzij door schuldigverklaring zonder oplegging van straf of maatregel, in eerste aanleg, ter zake de artikelen 244, 
245, 247 en/of 249 lid 1 Sr, zónder dat ook sprake is van de artikelen 242 en/of 246 Sr (hands-on dwang) en/of de ar-
tikelen 239, 240, 240a, 240b, 248c, 248d en/of 248e Sr (hands-off ). De combinatie met de artikelen 243, 248a, 248b 
en/of 250 Sr of met andere delicten dan zedendelicten kan wel voorkomen. Zie Tabel 2.1 voor de wettekst per wets-
artikel. 

9 Omdat de bijbehorende vonnissen niet te achterhalen waren (twee keer), of omdat deze uitspraken van de politie-
rechter betroffen en er de vonnissen niet waren uitgewerkt, waardoor deze voor dit onderzoek te summiere infor-
matie bevatten (vier keer). Of omdat tijdens de bestudering van de bijbehorende vonnissen de veroordelingen toch 
niet bleken te voldoen aan de gestelde criteria: het minderjarige slachtoffer bleek meerderjarig (zes keer), de veroor-
deling voor hands-on ontucht bleek een vrijspraak (vijf keer) of er was überhaupt geen sprake van hands-on ontucht 
in de zaak (één keer).

http://www.nationaalrapporteur.nl/publicaties/op-goede-grond/
http://www.nationaalrapporteur.nl/publicaties/op-goede-grond/


2 De aard van het misbruik

Voor welke feiten werden de daders uit het onderzoek precies veroordeeld? Ging het om eenmalig mis-
bruik van één slachtoffer of maakten zij meerdere slachtoffers gedurende een langere periode? De 
meeste daders, namelijk 78%, maakten één slachtoffer. De aard van de seksuele handelingen betrof in 
bijna negen van de tien gevallen ernstig seksueel misbruik, waaronder aanraking van de geslachtsdelen 
en binnendringen in mond, vagina of anus. Bij driekwart van de slachtoffers besloeg de bewezenver-
klaarde periode meer dan één dag. Deze periode liep in die gevallen uiteen van enkele dagen tot twaalf 
jaar.

2.1 De bewezen wetsartikelen

De 182 daders werden voor in totaal 280 hands-on ontucht feiten veroordeeld.10 Deze feiten zijn straf-
baar gesteld in de artikelen 244, 245, 247 en 249 lid 1 Sr. Een feit in juridische zin houdt in dat één of meer 
seksuele handelingen samen als strafbaar onder één wetsartikel beschouwd worden. Een feit kan betrek-
king hebben op één seksuele handeling, en op één slachtoffer, maar het is ook mogelijk dat meerdere 
seksuele handelingen, met meerdere slachtoffers onder één feit vallen.

De meeste daders (64%) werden veroordeeld voor één zedenfeit, een kwart voor twee zedenfeiten, en 
één op de tien daders werd veroordeeld voor drie of meer zedenfeiten.11

10 In hoeveel gevallen sprake was van eendaadse samenloop is in dit onderzoek niet uitgesplitst. 
11 De procentuele verdeling is als volgt: één zedendelict: 64%, twee zedendelicten: 26%, drie zedendelicten: 7%, vier 

zedendelicten: 1%, vijf zedendelicten: 2%, zes zedendelicten: 0,5%.



8
Ontucht vOOr de rechter – Deel 1: De zaken

Tabel 2.1. Verdeling bewezenverklaarde hands-on ontucht wetsartikelen (2012-2013)

Aantal Percentage

Artikel 244 Sr
Binnendringen bij een kind <12 jaar
“Hij die met iemand beneden de leeftijd van twaalf jaren handelingen pleegt 
die bestaan uit of mede bestaan uit het seksueel binnendringen van het 
lichaam, wordt gestraft met gevangenisstraf van ten hoogste twaalf jaren of 
geldboete van de vijfde categorie.”

55 20%

Artikel 245 Sr
Binnendringen bij een kind 12-16 jaar
“Hij die met iemand, die de leeftijd van twaalf jaren maar nog niet die van 
zestien jaren heeft bereikt, buiten echt, ontuchtige handelingen pleegt die 
bestaan uit of mede bestaan uit het seksueel binnendringen van het lichaam, 
wordt gestraft met gevangenisstraf van ten hoogste acht jaren of geldboete 
van de vijfde categorie.”

89 32%

Artikel 247 Sr
Ontuchtige handelingen met een kind <16 jaar
“Hij die […] met iemand beneden de leeftijd van zestien jaren buiten echt 
ontuchtige handelingen pleegt of laatstgemelde tot het plegen of dulden van 
zodanige handelingen buiten echt met een derde verleidt, wordt gestraft met 
een gevangenisstraf van ten hoogste zes jaren of geldboete van de vierde 
categorie.”

110 39%

Artikel 249 lid 1 Sr
Ontucht met aan zorg toevertrouwde minderjarige
“Hij die ontucht pleegt met zijn minderjarig kind, stiefkind of pleegkind, zijn 
pupil, een aan zijn zorg, opleiding of waakzaamheid toevertrouwde 
minderjarige of zijn minderjarige bediende of ondergeschikte, wordt gestraft 
met gevangenisstraf van ten hoogste zes jaren of geldboete van de vierde 
categorie.”

26 9%

Totaal 280 100%

Bron: Veroordelende vonnissen ontucht 2012-2013.

Aantal bewezen feiten zegt niets over aantal slachtoffers
Het Openbaar Ministerie kan seksueel misbruik van een kind vaak op verschillende manieren ten 
laste leggen. Als er bijvoorbeeld sprake is van een langere pleegperiode, of van verschillende 
seksuele handelingen, dan kan de officier van justitie vaak meerdere feiten (meerdere verschil-
lende wetsartikelen) ten laste leggen. Dat meerdere feiten ten laste zijn gelegd, zegt nog niets 
over het aantal slachtoffers; verschillende wetsartikelen kunnen betrekking hebben op hetzelfde 
slachtoffer. Andersom kan het seksueel misbruik van meerdere slachtoffers door één verdachte 
als één feit (dus één wetsartikel) of als meerdere feiten (met meerdere verschillende of dezelfde 
wetsartikelen) ten laste worden gelegd. Het aantal wetsartikelen dat ten laste wordt gelegd en 
bewezen wordt verklaard zegt op zichzelf dus niets over het aantal slachtoffers of over het aantal 
keren dat de verdachte iemand misbruikt heeft. Paragraaf 3.3 gaat in op het aantal slachtoffers 
per dader.



9
Ontucht vOOr de rechter – Deel 1: De zaken

In Tabel 2.1 is weergegeven hoe vaak de rechter elk wetsartikel bewezen heeft verklaard. Het vaakst wer-
den daders veroordeeld voor het plegen van ontucht met een kind jonger dan zestien jaar (artikel 247 
Sr), en voor het binnendringen bij een kind in de leeftijd tussen twaalf en zestien jaar (artikel 245 Sr).

Een veroordeling voor een van bovenstaande wetsartikelen zegt nog niet zoveel over de aard van het 
seksueel misbruik. Weliswaar kan uit de veroordelingen voor artikel 244 en 245 Sr (binnendringen bij 
een kind onder de twaalf respectievelijk bij een kind tussen de twaalf en zestien jaar) worden afgeleid 
binnen welke leeftijdscategorie het slachtoffer valt en dat sprake was van seksueel binnendringen; dit 
kan echter variëren van een tongzoen tot geslachtsgemeenschap. Artikel 247 (ontuchtige handelingen 
met een kind onder de zestien) en 249 lid 1 Sr (ontucht met zijn minderjarig kind) zijn zo breed gefor-
muleerd dat hier eveneens een verscheidenheid aan seksuele handelingen onder kan vallen, en de 
slachtoffers van deze wetsartikelen vallen in een zeer ruime leeftijdscategorie (nul tot zestien, respectie-
velijk alle minderjarigen).

Ook de context waarbinnen het misbruik plaatsvindt kan per zaak sterk verschillen; van jarenlang mis-
bruik door een veel oudere dader tot eenmalige ontucht tussen leeftijdsgenoten. Dat een veroordeling 
voor één en hetzelfde wetsartikel zeer uiteenlopende situaties kan behelzen, illustreren onderstaande 
vier zaken waarin telkens een dader werd veroordeeld voor artikel 244 Sr (binnendringen bij een kind 
onder de twaalf jaar).

Veroordeling voor artikel 244 Sr, vier verschillende zaken
Casus 112: De dertienjarige dader dringt meerdere keren met zijn penis anaal binnen bij een elfja-
rige jongen. Daarnaast acht de rechtbank bewezen dat de hij het slachtoffer aan diens penis heeft 
betast en dat hij het slachtoffer heeft gepijpt. Omdat het slachtoffer gedurende de misbruikperi-
ode, die ruim zes maanden besloeg, twaalf jaar werd, is naast artikel 244 ook 245 Sr ten laste 
gelegd en bewezenverklaard.

Casus 213: In deze zaak wordt een 24-jarige man veroordeeld voor het plegen van ontucht bij een 
elfjarig meisje. Volgens de rechtbank had de verdachte een relatie met het slachtoffer: “De ver-
dachte heeft enige tijd een relatie gehad met een zeer jong meisje. Hij heeft tijdens die relatie het 
meisje gezoend en gestreeld.” In deze zaak bestaat het seksueel binnendringen uit het tongzoe-
nen van het slachtoffer.

Casus 314: In deze zaak wordt een grootvader veroordeeld die gedurende ruim 5,5 jaar zijn klein-
dochter seksueel misbruikte. Het meisje was vijf jaar oud toen het misbruik begon, de grootvader 
was toen 66 jaar. Het misbruik bestond uit het brengen van zijn vingers tussen de schaamlippen 
van het slachtoffer, het strelen van haar vagina en het door het slachtoffer laten vasthouden van 
de penis van de dader.

12 Rb. Assen 16 mei 2012, 19-700006-12 (niet gepubliceerd).
13 Rb. Rotterdam 28 maart 2012, ECLI:NL:RBROT:2012:2407.
14 Rb. Oost-Brabant 22 januari 2012, ECLI:NL:RBOBR:2013:BY8910.



10
Ontucht vOOr de rechter – Deel 1: De zaken

Casus 415: Een meisje wordt van haar zesde tot haar twaalfde jaar zeer frequent seksueel mis-
bruikt door haar vader. Het misbruik bestaat uit geslachtsgemeenschap en resulteert uiteindelijk 
in een zwangerschap. De zaak komt aan het licht als het slachtoffer tijdens een schoolreisje plot-
seling bevalt. Haar vader blijkt de verwekker te zijn.

Bovenstaande voorbeelden illustreren dat een veroordeling voor één en hetzelfde wetsartikel zeer uit-
eenlopende situaties en seksuele handelingen kan betreffen. Om meer inzicht te geven in de aard van 
de seksuele handelingen die bewezen zijn, is op basis van de inhoudelijke bewezenverklaring een inde-
ling in categorieën seksuele handelingen gemaakt. In de volgende paragraaf is dit verder uitgewerkt.

2.2 De aard van de seksuele handelingen

Zoals uit de voorgaande paragraaf blijkt, zegt een veroordeling voor een bepaald wetsartikel nog niet 
zoveel over wat er concreet gebeurd is. Een indeling in verschillende categorieën seksuele handelingen 
kan meer duiding geven aan de aard van de seksuele handelingen. Bij deze indeling is de Richtlijn voor 
strafvordering seksueel misbruik minderjarigen16 van het College van procureurs-generaal gevolgd. In 
deze strafvorderingsrichtlijn zijn voor het bepalen van de strafeis de seksuele handelingen ingedeeld in 
vier categorieën. Elke categorie kent een eigen ‘strafbandbreedte’, waarbinnen de officier van justitie 
een strafeis kan formuleren. De aard van de seksuele handelingen vormt in de strafvorderingsrichtlijn 
het uitgangspunt voor de strafeis, ongeacht onder welk wetsartikel de handelingen vallen.

Tabel 2.2. Verdeling van de aard van de seksuele handelingen (2012-2013)

Aantal Percentage

Categorie 1
Corrumpering en uitkleden slachtoffer:
“Alle ontuchtige handelingen waarbij de minderjarige door de verdachte 
wordt geconfronteerd met seksuele handelingen zoals bedoeld in 248d 
(seksueel corrumperen). Ook vallen hieronder de situaties waarbij de 
minderjarige ertoe wordt gebracht zichzelf uit te kleden en zich (gedeeltelijk) 
naakt te tonen, zonder dat er sprake is van betasting door het slachtoffer zelf 
of door de verdachte of een derde.”

3 1%

Categorie 2
Aanraking m.u.v. naakte geslachtsdelen:
“Alle ontuchtige handelingen waarbij er sprake is van aanraking tussen 
verdachte en slachtoffer of door het slachtoffer bij zichzelf of bij of door een 
ander. Zowel aanraking over de kleding als over de naakte huid valt binnen 
deze categorie, met uitzondering van aanraking van de naakte 
geslachtsdelen. Er valt onder meer te denken aan het aaien of wrijven over en 
betasten, grijpen, kussen of likken aan de borsten, billen of overige 
lichaamsdelen. Ook het betasten van het kruis over de kleding behoort 
hiertoe. De tongzoen is uitgezonderd en valt onder categorie 3.”

27 10%

15 Rb. Groningen 27 april 2012, ECLI:NL:RBGRO:2012:BW4225.
16 Stcrt. 2015, 4052. 



11
Ontucht vOOr de rechter – Deel 1: De zaken

Aantal Percentage

Categorie 3
Aanraking geslachtsdelen en binnendringen anders dan met  
een geslachtsdeel:
“Het ontuchtig aanraken van de naakte geslachtsdelen en het oraal, vaginaal 
of anaal binnendringen anders dan met een geslachtsdeel. Anders dan voor 
de bewezenverklaring, doet het er voor de strafmaat niet toe of er wordt 
binnengedrongen door de verdachte bij het slachtoffer of dat de verdachte 
het slachtoffer laat binnendringen. De handelingen kunnen variëren van het 
betasten tot het stimuleren van de geslachtsdelen, zoals aftrekken of 
vingeren. Ook de tongzoen valt binnen deze categorie.”

126 45%

Categorie 4
Penetratie met geslachtsdeel:
“Alle ontuchtige handelingen waarbij er sprake is van oraal, vaginaal of anaal 
binnendringen met een geslachtsdeel. Anders dan voor de 
bewezenverklaring, doet het er voor de strafmaat niet toe of er wordt 
binnengedrongen door de verdachte bij het slachtoffer of dat de verdachte 
het slachtoffer laat binnendringen.”

122 44%

Onbekend 2 1%

Totaal 280 100%

Bron: Veroordelende vonnissen ontucht 2012-2013. De omschrijving van de categorieën is letterlijk geciteerd uit Stcrt 2015, 4052.

Zoals gezegd werden de 182 daders uit het strafmaatonderzoek voor in totaal 280 zedenfeiten veroor-
deeld. In bovenstaande tabel is de indeling van deze 280 zedendelicten in categorieën seksuele hande-
lingen weergegeven. Bijna 90% van alle seksuele handelingen valt in de zwaarste twee categorieën, en 
omvat binnendringen of aanraking van de naakte geslachtsdelen. Dat de meeste bewezenverklaarde 
feiten deze zwaardere seksuele handelingen omvatten is niet verwonderlijk nu het onderzoek zich richt 
op hands-on delicten, en bijvoorbeeld ‘binnendringen’ een delictsbestanddeel vormt bij twee van de 
vier onderzochte wetsartikelen.

Binnendringen bij het slachtoffer of door het slachtoffer? Een juridisch relevant verschil
De strafvorderingsrichtlijn maakt geen onderscheid tussen binnendringen door de verdachte bij 
het slachtoffer, en binnendringen door het slachtoffer bij de verdachte. De wet maakt dit onder-
scheid wel: alleen wanneer de verdachte bij het slachtoffer binnendringt, is sprake van binnen-
dringen in de zin van de artikelen 244 en 245 Sr. Wanneer het slachtoffer door de verdachte wordt 
aangezet om bij hem of haar binnen te dringen, kwalificeert de wet dit niet als binnendringen als 
bedoeld in artikel 244 en 245 Sr. De volgende twee zaken illustreren dit opmerkelijke onder-
scheid:

Casus 117: De rechtbank veroordeelt een veertigjarige dader voor artikel 247 Sr omdat hij gedu-
rende een half jaar meerdere malen een vijftienjarige jongen heeft misbruikt. De concreet bewe-
zenverklaarde handeling betreft: “het pijpen en/of aftrekken van die [naam slachtoffer]”.

17 Rb. Dordrecht 12 april 2012, ECLI:NL:RBDOR:2012:524.



12
Ontucht vOOr de rechter – Deel 1: De zaken

In deze casus gaat het om orale seks, uitgevoerd door de dader bij het slachtoffer. Hoewel er 
sprake is van seksueel binnendringen, is het niet de dader die bij het slachtoffer binnendringt, 
maar ‘dringt’ het slachtoffer bij de dader binnen, doordat het slachtoffer door hem gepijpt wordt. 
Om deze reden kan artikel 245 Sr, waarbij het moet gaan om binnendringen door de dader bij het 
slachtoffer, niet ten laste worden gelegd. In de tenlastelegging is voor het lichtere delict van arti-
kel 247 Sr gekozen. In plaats van een strafbedreiging van acht jaar (artikel 245 Sr) geldt hierbij een 
strafbedreiging van zes jaar (artikel 247 Sr).

Casus 218: De rechtbank veroordeelt de verdachte, een vader die gedurende vijf jaar zijn twee 
dochters en daarnaast nog een derde slachtoffer misbruikte, voor vijf verschillende zedenfeiten. 
Feit 1 betreft binnendringen bij een kind onder de twaalf jaar (artikel 244 Sr). De concrete gedra-
gingen die bewezen zijn betreffen: “haar vagina betast; en zijn penis door haar laten betasten; en 
haar aan zijn penis laten trekken; en zijn tong in haar vagina geduwd”.

Ook in deze casus gaat het om orale seks, uitgevoerd door de dader bij het slachtoffer. In tegen-
stelling tot de eerste casus gaat het nu om binnendringen bij het slachtoffer. Daardoor kan het 
zwaardere artikel 244 Sr ten laste worden gelegd, met een strafbedreiging van twaalf jaar.

Samengevat ontstaat er een onwenselijk verschil in strafbedreiging tussen meisjes en jongens in 
een vergelijkbaar geval van seksueel misbruik, te weten orale seks uitgevoerd door de dader bij 
het slachtoffer. Wanneer dit bij een meisje wordt uitgevoerd zal het in veel gevallen vallen onder 
seksueel binnendringen, waarmee de strafbedreiging afhankelijk van de leeftijd van het slachtof-
fer acht of twaalf jaar bedraagt. Wordt een jongen hiervan slachtoffer, dan kan de gedraging niet 
worden gekwalificeerd als binnendringen, waardoor de strafbedreiging zes jaar is. Of dit verschil 
in kwalificatie en strafbedreiging in de praktijk ook tot een verschil in strafoplegging zal leiden, is 
daarmee nog niet gezegd.19 Het Openbaar Ministerie maakt in haar strafvorderingsrichtlijn dit 
onderscheid niet, waardoor de strafeis in dergelijke gevallen voor jongens en meisjes binnen 
dezelfde strafbandbreedte valt.

2.3 De bewezenverklaarde periode

Niet alleen de aard van de seksuele handelingen is in dit onderzoek onder de loep genomen. Ook de 
bewezenverklaarde duur van het seksueel misbruik is berekend. Het betreft hier de duur van het mis-
bruik per slachtoffer.20 Dit geeft de volgende uitkomsten:

18 Rb. Groningen 1 augustus 2012, 18-670653-11 (niet gepubliceerd).
19 Omdat het aantal zaken waarin sprake was van binnendringen door het slachtoffer bij de dader gering was, wordt 

hier in het nog te verschijnen tweede deel van dit onderzoek niet nader op ingegaan.
20 Wanneer een slachtoffer bijvoorbeeld wordt misbruikt van haar tiende tot haar vijftiende jaar, en dit misbruik gaat 

gepaard met seksueel binnendringen, dan kan ten aanzien van de periode van haar tiende tot haar twaalfde jaar 
artikel 244 Sr ten laste gelegd en bewezenverklaard zijn, en de periode van haar twaalfde tot haar vijftiende jaar ar-
tikel 245 Sr. In dit voorbeeld zegt de berekening van de misbruikduur op delictsniveau niet zoveel; hier zou twee 
respectievelijk drie jaar uitkomen. Het gaat echter om seksueel misbruik dat vijf jaar duurde. Om die reden is de duur 
van het seksueel misbruik berekend op slachtofferniveau. 



13
Ontucht vOOr de rechter – Deel 1: De zaken

Figuur 2.1.  Bewezenverklaarde duur van het misbruik, per slachtoffer,  
N=241 (2012-2013).

Bron: Veroordelende vonnissen ontucht 2012-2013.

Bij bijna een kwart van de slachtoffers vond het misbruik op één dag plaats. Het misbruik zal in die geval-
len meestal eenmalig hebben plaatsgevonden.21 Dit betekent dat bij ruim driekwart van de slachtoffers 
de bewezenverklaarde periode van misbruik langer dan een dag was. Dit houdt in de meeste gevallen in 
dat het misbruik meerdere keren plaatsvond.22 Bij ruim één op de tien slachtoffers was de bewezenver-
klaarde periode zelfs vier jaar of langer.

21 Het is echter ook denkbaar dat een slachtoffer op één dag meerdere keren is misbruikt door dezelfde dader. 
22 In enkele gevallen gaat het om eenmalig misbruik maar is de bewezenverklaarde periode waarbinnen het misbruik 

plaatsvond langer dan één dag omdat niet precies bekend is op welke datum het misbruik plaatsvond. Om onder-
zoekstechnische redenen is in deze gevallen de gehele bewezenverklaarde periode meegenomen, waardoor deze 
situaties niet zijn meegeteld bij de slachtoffers die één dag werden misbruikt. 

1 d
ag

2-
30

 da
ge

n

1-6
 m

aa
nd

en

6 m
aa

nd
en

-1 
jaa

r

1-2
 ja

ar

2-
4 j

aa
r

4-
8 j

aa
r

8-
12

 ja
ar

0% 

5% 

10% 

15% 

20% 

25% 



3 Daderkenmerken

De vonnissen geven uiteraard ook informatie over de daders. Zijn het vooral mannen of ook vrouwen, 
zijn zij volwassen of zelf nog kind? Hoeveel verschillen zij in leeftijd met de slachtoffers? En misbruiken 
zij één kind, of is sprake van meerdere slachtoffers?

Uit de onderzochte vonnissen blijkt dat vrouwelijke daders een zeldzaamheid zijn: van de 182 daders zijn 
slechts vijf daders vrouw (3%). Daders komen voor in alle leeftijdsgroepen, van minderjarig tot hoogbe-
jaard. Eén op de zes daders is zelf nog minderjarig wanneer hij het delict pleegt. De meeste daders 
worden veroordeeld voor het plegen van ontucht met één slachtoffer; ruim één op de vijf daders maak-
te twee of meer slachtoffers.

3.1 Leeftijd daders

De leeftijden van de daders lopen erg uiteen. De jongste dader was ten tijde van het plegen van het delict 
twaalf jaar oud, de oudste dader was tachtig. De mediane leeftijd is 34 jaar. Dit betekent dat 50% van de 
daders jonger dan 34 en 50% ouder dan 34 jaar was toen zij het delict pleegden. De leeftijd van de daders 
is berekend aan de hand van de begindatum van het vroegst gepleegde zedendelict op de bewezenver-
klaring in het vonnis.

Figuur 3.1.  Leeftijd daders (N=182) ten tijde van plegen ontucht (2012-2013).
Bron: Veroordelende vonnissen ontucht 2012-2013.

12
-14

 ja
ar

15
-17

 ja
ar

18
-2

0 j
aa

r

21
-2

3 j
aa

r

24
-2

6 j
aa

r

27
-2

9 j
aa

r

30
-3

2 j
aa

r

33
-3

5 j
aa

r

36
-3

8 j
aa

r

39
-4

1 ja
ar

42
-4

4 j
aa

r

45
-4

7 j
aa

r

48
-5

0 j
aa

r

51
-5

3 j
aa

r

54
-5

6 j
aa

r

57
-5

9 j
aa

r

60
-6

2 j
aa

r

63
-6

5 j
aa

r

66
-6

8 j
aa

r

69
-7

1 ja
ar

72
-7

4 j
aa

r

75
-7

7 j
aa

r

78
-8

0 j
aa

r
0% 

1% 

2% 

3% 

4% 

5% 

6% 

7% 

8% 

9% 

10% 



15
Ontucht vOOr de rechter – Deel 1: De zaken

Wat in het oog springt is dat bijna één op de zes daders nog minderjarig was ten tijde van het eerste 
delict. Worden daar de jongvolwassenen tot en met 24 jaar bij opgeteld dan vormen zij bijna één derde 
(31%, N=57) van alle plegers.23

Leeftijd dader en seksuele handelingen
Er bestaan geen significante verschillen tussen minder- en meerderjarige daders waar het gaat 
om de aard van de seksuele handelingen.24 Met andere woorden: minderjarigen plegen even 
ernstig misbruik als meerderjarige daders. Dat ook minderjarigen veroordeeld worden voor zeer 
ernstig misbruik illustreert een zaak waarin de rechtbank een jongen veroordeelde voor seksueel 
misbruik van zijn jongere zusje.25 Het misbruik begon toen het zusje tien jaar oud was, haar broer 
(de dader) was toen twaalf jaar. Hij misbruikte zijn zusje gedurende 4,5 jaar. In deze periode drong 
hij onder meer met zijn penis vaginaal, oraal en anaal bij haar binnen. De dader leed aan PDD-
NOS en was volgens de psycholoog die hem onderzocht hierdoor niet in staat om de emoties en 
non-verbale signalen van zijn zusje te duiden.

3.2 Leeftijdsverschil slachtoffer en dader

De mate waarin slachtoffer en dader in leeftijd van elkaar verschillen geeft inzicht in de aard van de za-
ken. Omdat sommige daders meerdere slachtoffers maakten is het leeftijdsverschil berekend op slacht-
offerniveau.26 Het kleinste leeftijdsverschil is nul jaar (slachtoffer en dader waren even oud), het groot-
ste leeftijdsverschil 73 jaar. Het gemiddelde leeftijdsverschil tussen slachtoffers en hun daders is 24 jaar 
(SD=16,6).27

Geen leeftijdsverschil v. 73 jaar leeftijdsverschil, twee zaken
Casus 128: In 2013 veroordeelt de rechtbank een verdachte die als dertienjarige jongen samen met 
een ander seksuele handelingen had verricht bij een eveneens dertienjarig meisje. Beide jongens 
hadden hun penis in de mond van het slachtoffer gebracht en hadden haar betast aan haar va-
gina en borsten. De handelingen vonden plaats op een school, maar wat de precieze relatie tus-
sen de daders en het slachtoffer was wordt uit het vonnis niet duidelijk.

Casus 229: In deze zaak wordt een tachtigjarige man schuldig bevonden aan het betasten van de 
schaamstreek van een zesjarig meisje.30 Het slachtoffer was de kleindochter van de broer van de 
dader. Het misbruik had op één dag meerdere keren plaatsgevonden terwijl het slachtoffer bij de 
dader op schoot zat, en terwijl hij met het slachtoffer stoeide.

23 De leeftijdsverdeling komt overeen met de analyse over de jaren 2008-2012 in Nationaal Rapporteur 2014, pp. 60-63.
24 Zie Tabel 2.2 voor de vier categorieën seksuele handelingen. Categorie 1: Fisher’s: p=1,00; φ=0,03; p=0,66. Categorie 

2: Fisher’s: p=0,08; φ =0,14; p=0,06. Categorie 3: χ2(1)=0,64; p=0,42; φ=0,06. Categorie 4: χ2(1)= 3,81; p=0,051; φ=-
0,15. 

25 Rb. Den Haag 30 december 2013, 09-777258-13 (niet gepubliceerd).
26 N=236. Van vijf slachtoffers was de leeftijd niet bekend.
27 De mediaan is 23 jaar. 
28 Rb. Gelderland 17 september 2013, 05-740065-13 (niet gepubliceerd).
29 Rb. Rotterdam 27 juni 2013, 11-710195-12 (niet gepubliceerd).
30 Afgerond op hele jaren is het leeftijdsverschil 73 jaar. 

http://www.nationaalrapporteur.nl/publicaties/op-goede-grond/


16
Ontucht vOOr de rechter – Deel 1: De zaken

3.3 Aantal slachtoffers

Zoals gezegd werden de 182 daders veroordeeld voor in totaal 280 zedenfeiten. Zij maakten tezamen 241 
slachtoffers.31 Eén zedenfeit kan betrekking hebben op meerdere slachtoffers, en andersom kunnen ten 
aanzien van één slachtoffer meerdere zedenfeiten bewezen zijn verklaard. In de meeste zaken (78%) 
werd de dader veroordeeld voor één of meer zedenfeiten met één uniek slachtoffer. Eén op de zeven 
daders werd veroordeeld voor zedendelicten gepleegd ten aanzien van twee slachtoffers (14%). Van de 
daders had 6% drie slachtoffers gemaakt, één dader (0,5%) maakte vier slachtoffers, en twee daders (1%) 
hadden vijf slachtoffers misbruikt. Zaken met meer dan vijf slachtoffers kwamen niet voor in de steek-
proef.

Uit de vonnissen blijkt dat daders die meerdere slachtoffers maakten meestal alleen jongens of alleen 
meisjes misbruikten; slechts vier van de veertig daders met meerdere slachtoffers misbruikten zowel 
jongens als meisjes.

31 Per zaak is gekeken om hoeveel unieke slachtoffers het ging. Het is niet zondermeer mogelijk te achterhalen of een 
slachtoffer in meerdere zaken ten aanzien van verschillende daders voorkwam. De mogelijkheid bestaat hierdoor 
dat hetzelfde slachtoffer voorkomt bij meerdere casussen, bijvoorbeeld wanneer meerdere verdachten al dan niet 
gelijktijdig terecht hebben gestaan voor misbruik van hetzelfde slachtoffer.



4 Slachtofferkenmerken

De onderzochte vonnissen geven uiteraard niet alleen informatie over de daders. Bestudering van de 
zaken levert ook informatie over de slachtoffers op. Zo blijkt dat in de vonnissen tegenover elke jongen 
die slachtoffer werd maar liefst zes meisjes staan. Gemiddeld zijn de slachtoffers 10,4 jaar wanneer het 
misbruik begint. Heel jonge slachtoffers komen nauwelijks voor in de bestudeerde vonnissen.

4.1 Geslacht en leeftijd slachtoffers

Verreweg de meeste slachtoffers (85%) van alle slachtoffers bij wie seksueel misbruik bewezen werd zijn 
meisjes.32 

In onderstaande figuur is de verdeling van de leeftijd van de slachtoffers bij aanvang van het bewezen-
verklaarde misbruik weergegeven. Van 236 van de 241 slachtoffers was de leeftijd bij aanvang van het 
misbruik bekend. Het jongste slachtoffer uit het onderzoek was één jaar oud; het oudste zeventien jaar. 
Dat slachtoffers van zestien en zeventien jaar weinig voorkomen heeft een juridische verklaring: van de 
vier wetsartikelen uit het onderzoek stelt alleen artikel 249 lid 1 Sr ook ontucht met kinderen van die 
leeftijd (namelijk alle minderjarigen) strafbaar. De andere drie wetsartikelen kunnen dus niet van toe-
passing zijn op kinderen van zestien en zeventien jaar.33

32 Van de 241 slachtoffers waren 205 meisje (85%), 35 jongen (15%) en bij één slachtoffer was het geslacht onbekend 
(0,4%).

33 Kinderen vanaf zestien jaar zijn seksueel meerderjarig. Een aantal wetsartikelen in de Zedentitel van het Wetboek van 
Strafrecht is om die reden alleen van toepassing op kinderen onder de zestien jaar, zo ook drie van de vier artikelen 
waar dit onderzoek op ziet. 



18
Ontucht vOOr de rechter – Deel 1: De zaken

Figuur 4.1.  Leeftijd slachtoffers (N=236) ten tijde van aanvang misbruik (2012-2013).
Bron: Veroordelende vonnissen ontucht 2012-2013.

De gemiddelde leeftijd van de slachtoffers is 10,4 jaar (SD=3,49) als het misbruik begint. De leeftijdsver-
deling voor jongens en meisjes verschilt niet significant.34 2% Van de slachtoffers is jonger dan vier, 50% 
bevindt zich in de basisschoolleeftijd (tussen de vier en twaalf jaar), en 48% is tussen de twaalf en acht-
tien jaar als het misbruik begint.

Nauwelijks heel jonge slachtoffers
Heel jonge slachtoffers komen nauwelijks voor in de vonnissen: slechts vier van de 236 slachtof-
fers (2%) hadden nog niet de basisschoolleeftijd bereikt toen het misbruik begon. Disclosure (ont-
hulling van seksueel misbruik) door heel jonge kinderen is moeilijk: vaak zijn zij verbaal nog niet 
in staat om duidelijk te maken dat zij misbruikt zijn. Het misbruik zal dus in veel gevallen niet aan 
het licht komen. En zelfs als er vermoedens van seksueel misbruik rijzen dan zal dit moeilijk be-
wijsbaar zijn: waar het bewijs in zedenzaken vaak in belangrijke mate bestaat uit de verklaring 
van het slachtoffer zal een heel jong kind vanwege verbale beperkingen een dergelijke verklaring 
niet kunnen afleggen. Om die reden worden kinderen jonger dan vier jaar in principe ook niet 
gehoord door de politie.35

Wanneer we kijken naar de vier daders die een slachtoffer jonger dan vier jaar oud hadden mis-
bruikt, dan valt op dat drie36 van deze vier daders meerdere slachtoffers hadden gemaakt, waar-
bij de andere slachtoffers in deze drie zaken ouder dan vier jaar waren. Ook duurde het misbruik 
van de jonge slachtoffers in de drie zaken meerdere jaren. In één zaak kwam het misbruik aan het 
licht doordat één van de andere oudere slachtoffers hierover sprak. In de andere twee vonnissen 
wordt niet duidelijk hoe het misbruik naar voren kwam. Op het moment dat het misbruik stopte 
waren de slachtoffers uit de drie zaken vijf, zeven en acht jaar.

34 U= 3841,5; z=1,41; p=0,19.
35 Zie ook Nationaal Rapporteur 2014, p. 180.
36 Rb. Rotterdam 25 oktober 2012, 10-710138-12 (niet gepubliceerd), Rb. Maastricht 28 maart 2012, ECLI:NL:RBMAA:2012: 

BW0370, en Rb. Den Haag 24 juni 2013, ECLI:NL:RBDHA:2013:10625.

1 ja
ar

2 j
aa

r
3 j

aa
r

4 j
aa

r
5 j

aa
r

6 j
aa

r
7 j

aa
r

8 j
aa

r
9 j

aa
r

10
 ja

ar

11 
jaa

r

12
 ja

ar

13 
jaa

r

14
 ja

ar

15
 ja

ar

16
 ja

ar

17 
jaa

r
0% 

2% 

4% 

6% 

8% 

10% 

12% 

14% 

16% 

http://www.nationaalrapporteur.nl/publicaties/op-goede-grond/


19
Ontucht vOOr de rechter – Deel 1: De zaken

Er was slechts één zaak waarbij het misbruik al aan het licht kwam toen het slachtoffer zelf nog 
heel jong, namelijk 2,5 jaar oud, was.37 In deze zaak trof de moeder van het slachtoffer haar 
dochtertje huilend aan op de slaapkamer van de dertienjarige zoon van vrienden van de ouders. 
Het meisje vertelde dat ze pijn had en wees daarbij naar haar vagina. Hierop ontdekte haar moe-
der bloed in haar onderbroek. Na forensisch-medisch onderzoek en een bekennende verklaring 
van de dader werd duidelijk dat de jongen met zijn vinger bij haar was binnengedrongen.

37 Rb. ’s-Hertogenbosch 2 juli 2012, 01-833023-12 (niet gepubliceerd). 



5 (Hoe) kennen slachtoffer en dader elkaar?

Bij daders van seksueel misbruik van kinderen wordt vaak gedacht aan ‘de enge man in de bosjes’ of juist 
aan de dader die vanuit zijn beroep met kinderen werkt, zoals een zwemleraar of medewerker van een 
kinderdagverblijf. Uit dit hoofdstuk zal blijken dat dit type daders maar sporadisch voorkomt: de mees-
te slachtoffers worden misbruikt door een familielid, vriend of kennis.

5.1 Slachtoffer en dader vaak bekenden van elkaar

In de 182 bestudeerde vonnissen was sprake van in totaal 241 minderjarige slachtoffers. Per slachtoffer 
is bekeken op welke wijze hij of zij in relatie stond tot de dader. De verdeling is weergegeven in onder-
staande cirkeldiagram.

Figuur 5.1. Relatie tussen slachtoffer en dader, N=241 (2012-2013).
Bron: Veroordelende vonnissen ontucht 2012-2013.

Internetcontact

A�ectieve relatie

Familie eerste lijn- stie�amilie

Familie eerste lijn- overig

Familie vanaf tweede lijn

Overige bekenden

Vanuit werk/instantie

Relatie onduidelijk

Vreemde

Familie
36%

3%
4%7%7%

9%9%

12%

14%

9%

10%

32%



21
Ontucht vOOr de rechter – Deel 1: De zaken

Met 36% (N=86) vormen slachtoffers die misbruikt werden door een familielid de grootste groep. In veel 
gevallen (N=52) ging dit om een familielid uit de eerste lijn, te weten een (stief )vader of broer.38 Wat 
opvalt is dat in deze categorie relatief veel stiefvaders en stiefbroers voorkomen: maar liefst 42% van de 
slachtoffers die werden misbruikt door een eerstelijns familielid werden misbruikt door hun stiefvader 
of stiefbroer.39 Uit de literatuur is bekend dat de aanwezigheid van een stiefvader in huis een risicofactor 
is voor seksueel geweld.40

Eén op de zeven slachtoffers werd misbruikt door een familielid uit de tweede lijn of verder. Hieronder 
vallen onder meer grootouders, ooms, neven en nichten.

Eén op de tien slachtoffers werd misbruikt door iemand die met kinderen werkte. Het ging bijvoorbeeld 
om een docent, een sportcoach/sportmasseur, een collega of baas, of een gastouder of oppas. Van de 
vijf vrouwelijke daders in het onderzoek hadden drie het misbruik vanuit hun werk gepleegd: twee da-
ders waren docent van het slachtoffer, en één vrouwelijke dader was de oppas van twee slachtoffers.

Een klein deel van de slachtoffers werd misbruikt binnen een affectieve relatie (3%, N=8). Als affectieve 
relatie zijn die gevallen gekwalificeerd waarbij zowel het slachtoffer als de dader verklaarden dat zij een 
liefdesrelatie hadden. Zo veroordeelde de rechtbank Den Haag in 2013 een man voor het plegen van 
ontucht met twee veertienjarige meisjes.41 De dader had meerdere malen seks met het eerste slachtoffer 
toen hij zelf 33 jaar was. Zij hadden een relatie samen en de seks was volgens zowel het slachtoffer als de 
dader vrijwillig. Hierbij verdient het opmerking dat het voor de strafbaarheid in beginsel niet relevant 
is of de seks vrijwillig is wanneer het gaat om kinderen onder de zestien jaar. Kinderen onder de zestien 
jaar zijn immers seksueel minderjarig, waardoor seks met kinderen onder de zestien jaar strafbaar is. 
Met het tweede slachtoffer kreeg de dader een jaar later een relatie, en ook in dit geval vonden de sek-
suele handelingen volgens beiden vrijwillig plaats binnen hun relatie. Het waren dan ook niet de slacht-
offers, maar de ouders van de twee slachtoffers die aangifte deden bij de politie. Het aanmerkelijke 
leeftijdsverschil tussen de dader en de twee slachtoffers speelde een doorslaggevende rol in het oordeel 
van de rechtbank dat in deze zaak sprake was van ontucht.

Een ander klein deel (4%, N=9) van de slachtoffers werd misbruikt door een ‘internetcontact’. Hieronder 
vallen zaken waarin het eerste contact tussen slachtoffer en dader tot stand is gekomen via internet 
zoals sociale media, chatprogramma’s of een datingsite, waarna het uiteindelijk tot één of meer fysieke 
ontmoetingen kwam waarbij misbruik plaatsvond. Deze categorie bevindt zich in een grijs gebied tus-
sen de situatie waarin slachtoffer en dader volslagen onbekenden of juist bekenden zijn. Vóórdat het 
misbruik plaatsvond hadden ze elkaar immers alleen online ontmoet. De eerste fysieke ontmoeting 
resulteerde meteen in misbruik.

38 Alle plegers van misbruik binnen de eerstelijns familie waren mannen. Ook pleegvaders en –broers, halfbroers en 
de (al dan niet gehuwde) partner van de moeder van het slachtoffer vallen in deze categorie. 

39 Het ging om 22 van de 52 slachtoffers. Onder stiefvaders zijn ook de daders gerekend die niet getrouwd waren met 
de moeder van het slachtoffer, maar die wel een relatie met haar hadden. 

40 Slotboom, et al. (2012), p. 43; Fergusson, Lynskey & Horwood (1996), p. 1359. 
41 Rb. Den Haag 30 augustus 2013, 09-665329-12 (niet gepubliceerd).



22
Ontucht vOOr de rechter – Deel 1: De zaken

Een groot deel van de zaken waarin het slachtoffer de dader kende valt niet binnen een van de eerderge-
noemde categorieën. Met 32% vormt de categorie ‘overige bekenden’ dan ook een forse groep. Het gaat 
binnen deze categorie bijvoorbeeld om vrienden (van de ouders) van het slachtoffer, buren, kennissen 
en klasgenoten. In een aantal vonnissen staat niets vermeld over de relatie tussen het slachtoffer en de 
dader, maar is wel bewezen dat de dader het slachtoffer meerdere malen, op verschillende dagen, heeft 
misbruikt. In deze gevallen is er vanuit gegaan dat het slachtoffer de dader kende, nu het erg onwaar-
schijnlijk is dat een slachtoffer meerdere keren, op verschillende dagen, door dezelfde volstrekt onbe-
kende dader misbruikt wordt.

Misbruik door ‘overige bekenden’
Casus 142:Een vriend van de familie, die door het vijftienjarige slachtoffer werd gezien als een 
vertrouwenspersoon, misbruikt haar stelselmatig gedurende ruim een half jaar. De handelingen 
bestaan uit tongzoenen en vaginaal binnendringen door de dader met diens vingers en penis. 
Tevens is oraal binnendringen bij het slachtoffer met de penis van de dader bewezenverklaard. 
Het misbruik komt aan het licht nadat de moeder van het slachtoffer sms’jes van de dader leest 
op de telefoon van haar dochter.

Casus 243: In deze zaak wordt een man veroordeeld omdat hij zijn tong in de mond van een acht-
jarig meisje had gestoken. De man kende het meisje en haar ouders van de kerkgemeenschap 
waar zij alle lid van waren.

Casus 344: Een twaalfjarige jongen verricht seksuele handelingen bij een vijfjarige meisje. De jon-
gen en het meisje zijn buren van elkaar.

Wat alle bovengenoemde categorieën gemeenschappelijk hebben, is dat het slachtoffer de dader in al 
deze gevallen kende. Misbruik door een volslagen onbekende lijkt veel minder vaak voor te komen: uit 
de bestudering van de vonnissen blijkt dat 7% (N=17) van de 241 slachtoffers werd misbruikt door een 
volslagen vreemde. Zo veroordeelde de Rechtbank Den Haag een man die in een openbaar zwembad 
ontuchtige handelingen pleegde bij een twaalfjarig meisje.45 De man was naast het slachtoffer in het 
bubbelbad gaan zitten en betastte haar. Ook in enkele andere zaken was sprake van ‘onverhoeds’ betas-
ten door de dader in de publieke ruimte, bijvoorbeeld op een festival of op een bankje in het park. 
Wanneer de zaken van de zeventien slachtoffers worden bestudeerd, dan valt op dat zij op zeer uiteen-
lopende situaties zien. De klassieke ‘man uit de bosjes’, waarbij een volslagen vreemde (volwassen) man 
een ogenschijnlijk willekeurig slachtoffer op een afgezonderde plek misbruikt, is in geen van de vonnis-
sen als zodanig teruggevonden. Wel zijn er twee zaken waarin een jonge dader een willekeurig kind 
misbruikte in een afgezonderde setting: in het eerste geval ging het om een jongen van veertien die een 
zevenjarig meisje in een speeltuin beetpakte en onder zijn arm meenam naar zijn woning terwijl het 
slachtoffer schreeuwde en probeerde los te komen.46 In zijn slaapkamer misbruikte de veertienjarige 
jongen het meisje. Een tweede zaak betreft een veroordeling van een negentienjarige dader, die een 

42 Rb. Oost-Brabant 25 februari 2013, ECLI:NL:RBOBR:2013:BZ2059.
43 Rb. Haarlem 7 februari 2012, 15-700419-11 (niet gepubliceerd).
44 Rb. ’s-Gravenhage 5 juli 2012, 09-900220-12 (niet gepubliceerd).
45 Rb. Den Haag 11 september 2013, 09-852130-13 (niet gepubliceerd).
46 Rb. Rotterdam 15 augustus 2013, 10-690161-13 (niet gepubliceerd).



23
Ontucht vOOr de rechter – Deel 1: De zaken

veertienjarige jongen in onbewoond gebied maande te stoppen, hem zijn fiets afpakte, in het gezicht 
stompte en vervolgens zoende.47

Tot slot wordt ten aanzien van 22 slachtoffers (9%) niet duidelijk uit het vonnis of het slachtoffer de 
dader wel of niet kende. Zo is er een zaak waarin het slachtoffer door iemand uit dezelfde woonwijk werd 
misbruikt. Aangezien uit de rest van het vonnis niet kon worden opgemaakt of zij elkaar kenden of 
volslagen vreemden waren van elkaar, is deze casus in de categorie ‘onduidelijk’ ondergebracht.

5.2 Geslacht slachtoffer en relatie tot de dader

Zoals blijkt uit Paragraaf 4.1 bevinden zich onder de slachtoffers in de bestudeerde zaken meer meisjes 
(N=205) dan jongens (N=35). Worden jongens en meisjes binnen vergelijkbare context slachtoffer? Wan-
neer het geslacht van de slachtoffers in verband wordt gebracht met de relatie tot de dader, dan blijkt 
dat er op een aantal vlakken aanmerkelijke verschillen bestaan.

Zo zijn jongens ruim drie keer vaker dan meisjes misbruikt door iemand die via zijn of haar werk toegang 
tot hen had (23% versus 7%),48 en werden jongens tevens vaker dan meisjes misbruikt door een familie-
lid vanaf de tweede lijn zoals een opa of oom (26% versus 12%).49 Meisjes daarentegen zijn vier keer vaker 
dan jongens binnen de eerstelijns familie misbruikt (24% versus 6%).50 Jongens en meisjes waren even 
vaak slachtoffer van seksueel geweld gepleegd door een vreemde, een ‘overige bekende’, een internet-
contact, binnen een affectieve relatie of door daders behorend tot de categorie ‘onduidelijk’.

5.3 Leeftijd slachtoffer en relatie tot de dader

Niet alleen ten aanzien van het geslacht bestaan er verschillen in de relatie tussen slachtoffer en dader. 
Wanneer slachtoffers tussen de vier en twaalf jaar worden vergeleken met oudere kinderen (tussen de 
twaalf en achttien jaar),51 dan blijkt dat de eerste categorie slachtoffers vaker binnen de familie is mis-
bruikt dan slachtoffers ouder dan twaalf. Dit geldt zowel voor misbruik gepleegd door een eerstelijns 
familielid52 (30% versus 12%) als door een familielid vanaf de tweede lijn53 (23% versus 4%). Het is niet 
verwonderlijk dat jonge kinderen relatief vaker door een familielid worden misbruikt: zij zijn volledig 
afhankelijk van de zorg van hun eigen familie en komen minder vaak dan oudere kinderen in één-op-
één contact met mensen buiten de familiekring.

47 Rb. ’s-Gravenhage 3 augustus 2012, 09-665300-10 (niet gepubliceerd).
48 χ2(1)=8,33; p=0,004; φ=-0,19. 
49 χ2(1)=4,49; p=0,03; φ=-0,14. 
50 χ2(1)=6,14; p=0,01; φ=0,16.
51 De allerjongste slachtoffers tussen de nul en de vier jaar zijn wegens statistische overwegingen uit deze analyse ge-

laten. Deze categorie was zo klein (N=4) dat het de interpretatie van de resultaten enigszins zou vertekenen. 
52 χ2(1)=10,94; p=0,001; φ=-0,22.
53 χ2(1)=18,36; p<0,001; φ=-0,28.



24
Ontucht vOOr de rechter – Deel 1: De zaken

Kinderen vanaf twaalf jaar zijn daarentegen vaker dan de jongere kinderen slachtoffer van een ‘overige 
bekende’54 (37% versus 25%), iemand die ze via internet hebben ontmoet55 (8% versus 0%) en binnen 
een affectieve relatie56 (6% versus 1%). Hoe ouder het kind is, hoe meer het in contact komt met anderen 
dan de eigen familie, waarmee ook de gelegenheid voor misbruik door daders buiten de familiekring 
groter zal zijn.

Er bestaan geen significante verschillen tussen de twee leeftijdscategorieën waar het gaat om misbruik 
door een dader vanuit diens werk, door een vreemde, en door daders uit de categorie ‘onduidelijk’.

54 χ2(1)=3,87; p=0,049; φ=0,13.
55 Fisher’s: p=0,001; φ=0,21; p=0,002.
56 Fisher’s: p=0,032; φ=0,12; p=0,025.



6 Conclusie

Ieder jaar worden gemiddeld ruim driehonderd daders veroordeeld voor het plegen van hands-on on-
tucht met een kind. Het onderzoek waarvan de resultaten in dit rapport zijn gepresenteerd had tot doel 
meer inzicht te geven in de daders, slachtoffers, de aard en duur van de gepleegde delicten en de relatie 
tussen slachtoffer en dader. Deze informatie is afkomstig uit de veroordelende vonnissen uit 2012 en 
2013 van hands on ontucht daders met minderjarige slachtoffers.57

De meeste daders worden veroordeeld voor het plegen van ontucht met één slachtoffer, en in 22% van 
de zaken gaat het om twee of meer slachtoffers. In bijna negen van de tien gevallen betreft het vergaand 
seksueel misbruik, waaronder aanraking van de geslachtsdelen en binnendringen (penetratie) in de 
mond, vagina of anus. Bovendien is de bewezenverklaarde periode bij driekwart van de slachtoffers 
langer dan één dag, wat vaak betekent dat het misbruik meerdere keren plaatsvindt. De bewezenver-
klaarde periode loopt in de zaken uiteen van één dag tot twaalf jaar.

Onder de slachtoffers bevinden zich veel meer meisjes dan jongens; meisjes zijn zes keer zo vaak slacht-
offer als jongens. Zowel meisjes als jongens worden in bijna alle gevallen misbruikt door een manne-
lijke dader: maar vijf van de 182 daders zijn vrouw.

De slachtoffers zijn gemiddeld 10,4 jaar oud als het misbruik begint, en heel jonge slachtoffers komen 
nauwelijks voor in de vonnissen. De daders variëren zeer in leeftijd: van minderjarig tot hoogbejaard. 
Eén op de zes daders van kindermisbruik is zelf nog minderjarig tijdens het plegen van het misbruik.

De meeste slachtoffers worden misbruikt door iemand die ze kennen. In 36% van de gevallen is het 
slachtoffer familie van de dader, waarbij het in een groot deel van de gevallen gaat om een (mannelijk) 
eerstelijns familielid. Hierbij valt op dat relatief veel slachtoffers worden misbruikt door een stiefvader 
of stiefbroer. Meisjes worden vaker dan jongens misbruikt door een eerstelijns familielid, zoals een 
vader of broer, terwijl jongens vaker dan meisjes worden misbruikt door een familielid vanaf de tweede 
lijn, zoals een oom of grootouder.

Maar een klein deel van de slachtoffers (7%) wordt misbruikt door een volslagen vreemde. In verreweg 
de meeste gevallen gaat het dus om een dader uit de eigen familie- vrienden- of kennissenkring van het 
slachtoffer.

57 Zie B1 voor de onderzoeksverantwoording. 



26
Ontucht vOOr de rechter – Deel 1: De zaken

Jongere kinderen (tussen de vier en twaalf jaar) worden vaker door een familielid misbruikt dan kinde-
ren van twaalf jaar en ouder. De laatste groep wordt daarentegen vaker dan jongere kinderen misbruikt 
door een ‘overige bekende’ zoals een buurman, vriend of kennis, en ook vaker door iemand die ze via 
internet hebben ontmoet. Misbruik binnen een affectieve (liefdes) relatie komt eveneens meer voor bij 
oudere dan bij jongere kinderen.

De verscheidenheid aan zaken, daders, slachtoffers en context waarbinnen het seksueel misbruik plaats-
vindt tonen aan dat het niet mogelijk is de typische ontuchtpleger te schetsen. Van de minderjarige die 
stelselmatig zijn jongere zusje misbruikt tot de man die eenmalig de dochter van een kennis betast; 
daders, slachtoffers en zaken bestaan in alle soorten en maten. Duidelijk is dat de maatschappelijke 
focus op de man uit de bosjes, de zwemleraar of de medewerker van het kinderdagverblijf niet past bij 
de feiten. De cijfers in dit rapport tonen aan dat de daders vaak mensen zijn die dicht bij het slachtoffer 
staan. Het gaat in veel gevallen om familieleden en om bekenden als kennissen, vrienden en buren van 
het slachtoffer.

Wat de daders uit dit onderzoek gemeen hebben is dat zij alle door de rechter zijn veroordeeld voor het 
plegen van ontucht met een kind. In het tweede deel van dit onderzoek staan de straffen die deze daders 
hebben gekregen centraal: wat voor straf kregen zij, welke factoren hangen samen met de straffen en 
wat was de motivering van de rechter om tot een bepaalde straf te komen? Deze en andere vragen zullen 
in het volgende deelrapport dat in de zomer van dit jaar verschijnt beantwoord worden.



B1 Onderzoeksverantwoording

Doelstelling

Van alle vormen van seksueel geweld tegen kinderen vormt hands-on ontucht qua omvang de grootste 
groep waar het gaat om veroordelingen door de rechter. Doel van dit onderzoek is inzicht krijgen in de 
aard van de zaken waarin daders veroordeeld zijn voor hands-on ontucht. De volgende deelvragen ston-
den hierbij centraal:
 1 Wat is de aard van het misbruik?
 2 Wat is bekend over de duur van het misbruik?
 3 Wat zijn de daderkenmerken?
 4 Wat zijn de slachtofferkenmerken?
 5 Wat is de relatie tussen slachtoffers en daders?

Dit onderzoek vormt het eerste deel van twee delen: in het later te verschijnen tweede deel staan de 
opgelegde straffen en de strafmotiveringen in de onderzochte zaken centraal.

Dataverzameling

De resultaten van het onderzoek zijn gebaseerd op een aselecte representatieve steekproef van tweehon-
derd veroordelingen voor hands-on ontucht met een minderjarig slachtoffer, in de jaren 2012 en 2013. 
Deze steekproef is getrokken uit het databestand van het Openbaar Ministerie (peildatum 4 juli 2014). 
De steekproef betreft 34% van de totale populatie; alle veroordelingen in deze twee jaren die voldoen 
aan de betreffende criteria.

De steekproef omvat honderd zaken per jaar, waarin sprake is van een veroordeling, hetzij gevolgd door 
strafoplegging, hetzij door schuldigverklaring zonder oplegging van straf of maatregel, in eerste aanleg, 
ter zake de artikelen 244, 245, 247 en/of 249 lid 1 Sr, zónder dat ook sprake is van de artikelen 242 en/of 
246 Sr (hands-on dwang) en/of de artikelen 239, 240, 240a, 240b, 248c, 248d en/of 248e Sr (hands-off ). 
De combinatie met de artikelen 243, 248a, 248b en/of 250 Sr of met andere delicten dan zedendelicten 
kan wel voorkomen.

De vonnissen uit de steekproef zijn opgevraagd bij de betreffende rechtbanken.



28
Ontucht vOOr de rechter – Deel 1: De zaken

Onderzoeksmethode

Van de tweehonderd opgevraagde vonnissen zijn er achttien buiten beschouwing gelaten. Twee veroor-
delingen omdat de bijbehorende vonnissen niet te achterhalen waren en vier keer omdat deze uitspra-
ken van de politierechter betroffen en de vonnissen niet waren uitgewerkt, waardoor deze voor dit on-
derzoek te summiere informatie bevatten. Twaalf keer bleek tijdens de bestudering van de bijbehorende 
vonnissen dat de veroordelingen toch niet voldeden aan de gestelde criteria: het minderjarige slachtof-
fer bleek meerderjarig (zes keer), de veroordeling voor hands-on ontucht bleek een vrijspraak (vijf keer) 
of er was überhaupt geen sprake van hands-on ontucht in de zaak (één keer).

Alle kwantificeerbare gegevens uit de vonnissen zijn geanalyseerd met behulp van SPSS 21. Voor Hoofd-
stuk 2 en Hoofdstuk 3 zijn de data geanalyseerd op daderniveau (N=182). Voor Hoofdstuk 4 en Hoofdstuk 
5 zijn de data geherstructureerd naar slachtofferniveau (N=241).

Kanttekeningen

Alle informatie in dit rapport is gebaseerd op hetgeen in de 182 bestudeerde vonnissen staat. De door de 
rechter bewezenverklaarde feiten vormen hierbij het uitgangspunt. Het gaat dus om juridische, in rech-
te vastgestelde feiten. Politiedossiers en andere informatie over de zaken zijn niet opgevraagd noch 
bestudeerd. Doordat alleen de vonnissen onderwerp van het onderzoek vormen is niet in alle zaken alle 
benodigde informatie achterhaald. Zo was in vijf vonnissen de geboortedatum van het slachtoffer niet 
opgenomen en was informatie over de relatie tussen het slachtoffer en de dader in een aantal gevallen 
niet uit het vonnis op te maken. Hoe het slachtoffer de dader kende (Hoofdstuk 5) is door de onderzoe-
kers geïnterpreteerd en vervolgens geclassificeerd aan de hand van de informatie die beschikbaar was in 
het vonnis.

De bewezenverklaarde periode is berekend op slachtofferniveau: het is de einddatum van het laatst 
bewezenverklaarde feit voor een slachtoffer min de begindatum van het eerst bewezenverklaarde feit 
voor hetzelfde slachtoffer. Dit kan vertekende resultaten geven ten aanzien van de duur van het mis-
bruik. Het is namelijk mogelijk dat in sommige zaken het misbruik eenmalig plaatsvond, terwijl de 
precieze datum onbekend is waardoor de bewezenverklaarde periode langer dan één dag is. Om aan de 
misbruikperiode meer duiding te kunnen geven is gekeken naar de kwalificatie in het vonnis. Echter, de 
informatie in de kwalificatie in samenhang met de bewezenverklaring leverde niet altijd voldoende 
duidelijkheid op over de vraag of sprake was van eenmalig of meermalig misbruik. De keuze is uitein-
delijk gemaakt om uitsluitend te rapporteren over de duur van de bewezenverklaarde periode. Omdat 
de datum in de bewezenverklaring niet noodzakelijkwijs correspondeert met de daadwerkelijke begin-
datum van het misbruik, kan dit vertekende resultaten opleveren waar het gaat om de misbruikperiode 
en de leeftijd van de dader en het slachtoffer: voor de berekening van de leeftijden is immers ook steeds 
uitgegaan van de vroegst bewezen datum.



B2 Literatuurlijst

Fergusson, D.M., Lynskey, M.T. & Horwood, L.J. (1996). Childhood sexual abuse and psychiatric disorder 
in young adulthood: prevalence of sexual abuse and factors associated with sexual abuse. Journal of the 
American Academy of Child and Adolescent Psychiatry, 34, 1355-1364.

Nationaal Rapporteur Mensenhandel en Seksueel Geweld tegen Kinderen (2014). Op goede grond. De aan-
pak van seksueel geweld tegen kinderen. Den Haag: Nationaal Rapporteur 2014.

Slotboom, A., Rodermond, E., Wijkman, M.D.S. & Hendriks, J. (2012). Literatuurscan oorzaken geweld tegen 
kinderen en jongeren in afhankelijkheidsrelaties. Amsterdam: Vrije Universiteit Amsterdam.



De Nationaal Rapporteur rapporteert over de aard en omvang van  
mensenhandel en seksueel geweld tegen kinderen in Nederland

Wat doet de Nationaal Rapporteur Mensenhandel en Seksueel Geweld tegen 
Kinderen?
De Nationaal Rapporteur rapporteert over de aard en omvang van mensenhandel en seksueel geweld 
tegen kinderen in Nederland en heeft een onafhankelijke positie. De rapporteur monitort de effecten 
van het beleid dat op deze terreinen wordt gevoerd, signaleert knelpunten en doet aanbevelingen om de 
aanpak te verbeteren. De rapporteur heeft geen opsporingsbevoegdheden en is geen klachteninstantie.

Wie is de Nationaal Rapporteur?
De Nationaal Rapporteur is Corinne Dettmeijer-Vermeulen. Zij wordt in haar 
werkzaamheden ondersteund door een team van onderzoekers afkomstig uit 
diverse disciplines.

Welke activiteiten verricht de Nationaal Rapporteur?
De Nationaal Rapporteur verzamelt kwantitatieve en kwalitatieve gegevens 
door het doen van eigen onderzoek, intensief contact te onderhouden met 
het veld, het organiseren en bijwonen van conferenties en deel te nemen 
aan taskforces en expertgroepen. De onderzoeksresultaten en de hieruit 
voortvloeiende aanbevelingen publiceert de rapporteur in openbare (deel)
rapportages. Deze bevatten ook beschrijvende informatie over het feno-
meen, relevante wet- en regelgeving en de aanpak: preventie, opsporing en 
vervolging van daders en hulpverlening aan slachtoffers. De rapporteur mo-
nitort of en hoe de aanbevelingen in de praktijk vorm krijgen. Omdat men-
senhandel en seksueel geweld tegen kinderen dikwijls grensoverschrijdende 

aspecten kennen, is de rapporteur ook op internationaal niveau actief.

Postadres
Postbus 20301
2500 EH Den Haag
Telefoon: 070 370 45 14
www.nationaalrapporteur.nl
@NLRapporteur

Februari 2016


	Cover
	Titelpagina
	Colofon
	Inhoud
	1 Inleiding
	2 De aard van het misbruik
	2.1 De bewezen wetsartikelen
	2.2 De aard van de seksuele handelingen
	2.3 De bewezenverklaarde periode

	3 Daderkenmerken
	3.1 Leeftijd daders
	3.2 Leeftijdsverschil slachtoffer en dader
	3.3 Aantal slachtoffers

	4 Slachtofferkenmerken
	4.1 Geslacht en leeftijd slachtoffers

	5 (Hoe) kennen slachtoffer en dader elkaar?
	5.1 Slachtoffer en dader vaak bekenden van elkaar
	5.2 Geslacht slachtoffer en relatie tot de dader
	5.3 Leeftijd slachtoffer en relatie tot de dader

	6 Conclusie
	B1 Onderzoeksverantwoording
	Doelstelling
	Dataverzameling
	Onderzoeksmethode
	Kanttekeningen

	B2 Literatuurlijst
	Achterkant



