



















































Jaarplan 2016


1
nationaal rapporteur mensenhandel en seksueel geweld tegen kinderen 
Jaarplan 2016

Nationaal Rapporteur Mensenhandel
en Seksueel Geweld tegen Kinderen

Jaarplan 2016



2
nationaal rapporteur mensenhandel en seksueel geweld tegen kinderen 
Jaarplan 2016

Colofon

Referentie: Nationaal Rapporteur Mensenhandel en Seksueel Geweld tegen Kinderen. Jaarplan 2016. Den Haag.

Nationaal Rapporteur Mensenhandel en Seksueel Geweld tegen Kinderen
Postbus 20301
2500 EH Den Haag
070 – 3704514
www.nationaalrapporteur.nl

Realisatie: Studio Kers

© Nationaal Rapporteur 2016

https://www.nationaalrapporteur.nl


3
nationaal rapporteur mensenhandel en seksueel geweld tegen kinderen 
Jaarplan 2016

Woord vooraf

Als Nationaal Rapporteur verricht ik mijn werk vanuit een onafhankelijke po-
sitie en op basis van de in de wet neergelegde taak. In 2015 heb ik met mijn 
medewerkers de missie en ambitie voor het instituut Nationaal Rapporteur 
vastgesteld. Bij het onderzoek dat ik sindsdien uitvoer hanteer ik deze missie 
en ambitie als leidraad. In dit jaarplan heb ik mijn missie en ambitie opgeno-
men en koppel ik hier mijn doelen en te publiceren onderzoek aan.1

Deze missie en ambitie in acht nemend heb ik in 2015 een volle agenda ge-
had. In Nederland heb ik met vele personen en instanties gesprekken ge-
voerd, met mijn bureau heb ik vele lezingen, colleges en trainingen gegeven 
en ben veelvuldig gevraagd om uitleg te geven in diverse media. Ook in het 
buitenland bestaat veel belangstelling voor het instituut Nationaal Rappor-
teur wat zich vertaald heeft in diverse werkbezoeken.

Mensenhandel en seksueel geweld tegen kinderen komen in onze samenle-
ving voor. Elke dag weer lopen kinderen en volwassenen het risico om uit-
gebuit of misbruikt te worden. De littekens die dit bij hen achterlaat teke-
nen hun leven en werken door in onze maatschappij.

Alleenstaande minderjarige vreemdelingen vormen op het terrein van men-
senhandel een van de meest kwetsbare groepen. Als kinderen, ver van het 
land en de cultuur waar ze zijn opgegroeid, zijn zij onderdeel van het sys-
teem dat wij in Nederland voor hen hebben opgezet. Zij moeten als minder-
jarigen keuzes maken die voor volwassenen al complex zijn en die grote 
gevolgen kunnen hebben voor hun toekomst. Ik heb naar de procedures 
voor deze groep onderzoek gedaan en heb geconstateerd dat het naast elkaar bestaan van de asielprocedure 
en mensenhandelprocedure voor hen te ingewikkeld is. Dat leidt tot de nadelige situatie waarin niet het 
belang en het verhaal van het kind, maar de Nederlandse procedures centraal staan. Daarom heb ik aanbe-
volen dit systeem aan te passen zodat de bescherming van minderjarige vreemdelingen verbeterd wordt. Op 
mijn aanbeveling heeft de staatssecretaris nog geen volmondig “ja” geantwoord. Inmiddels krijgt mijn aan-
beveling steun van Defence for Children en het Centrum kinder- en mensenhandel. Ik heb er hoop op dat de 
staatssecretaris de aanbeveling dit jaar alsnog opvolgt. 

Wanneer ik kijk naar het jaar 2016 dan weet ik dat dit jaar nog voller zal zijn dan het jaar 2015. Met het Neder-
lands voorzitterschap van de EU en een grote conferentie over arbeidsuitbuiting op 18 en 19 januari in Am-
sterdam is het jaar al goed van start gegaan. Ik betreur het echter dat op de EU-conferentie over mensensmok-
kel op 12 en 13 januari in Amsterdam geen aandacht is besteed aan de verbinding tussen mensensmokkel en 
mensenhandel. In Europees verband moet daar aandacht voor zijn, nu we in Europa worden geconfronteerd 
met een grote vluchtelingenstroom. Deze vluchtelingen zijn tijdens en na hun reis kwetsbaar voor mensen-
handel. Dit vergt aandacht en zorg, waar ik mij in 2016 voor zal inzetten. In mijn advies bij het wetsvoorstel 
verhoging strafmaximum mensensmokkel heb ik hier al aanbevelingen over gedaan. 

De aanpak van mensenhandel vergt inzet van overheid, burgers en bedrijfsleven. Ik zie bij financiële instellin-
gen in toenemende mate de wil om op dit terrein een actieve bijdrage te leveren. In 2015 heb ik reeds goede 
gesprekken gevoerd met ABN AMRO. Ook de Rabobank heeft interesse getoond. In 2016 verwacht ik dat dit zal 
leiden tot concrete afspraken over hun inzet. In het Verenigd Koninkrijk zijn op dit terrein al stappen gezet en 
ik vind het belangrijk dat dit ook in Nederland gebeurt. Tevens heb ik gesproken met de voorzitter van de FNV 
over de inzet van deze vakbond in de aanpak van mensenhandel. Dit gesprek verliep positief en zal een vervolg 
krijgen. Deze gesprekken passen in mijn ambitie om daders van mensenhandel op te laten sporen en te doen 
vervolgen. In 2016 zal ik op het terrein mensenhandel rapporten uitbrengen over mensenhandel en prostitutie 

1 Alle publicaties zijn digitaal beschikbaar op www.nationaalrapporteur.nl/publicaties/

© Ivar Theunissen

https://www.nationaalrapporteur.nl/publicaties/


4
nationaal rapporteur mensenhandel en seksueel geweld tegen kinderen 
Jaarplan 2016

en kinderen en mensenhandel. Verder zal ik een jurisprudentieoverzicht publiceren over het verblijfsrecht van 
slachtoffers van mensenhandel en een fenomeenonderzoek ter duiding van de cijfers met betrekking tot ver-
volging en berechting. Ook zal ik cijfermatige updates van mensenhandel uitbrengen. 

Op het terrein van seksueel geweld tegen kinderen zie ik dat het maatschappelijk bewustzijn van de ware aard en 
omvang van dit probleem langzaam groeit. Ik ben verheugd dat mijn aanbevelingen ertoe geleid hebben dat er in 
2016 een campagne van start gaat om de bewustwording verder te vergroten en, belangrijker nog, om slachtoffers 
te helpen. Dit sluit goed aan bij mijn ambitie: het bestaan van een algemeen bewustzijn van seksueel geweld tegen 
kinderen. De dader van seksueel geweld staat vaak dichtbij het kind. Toch leeft in de maatschappij nog vaak het 
beeld dat plegers vooral onbekende mannen zijn of mannen zijn die met kinderen werken zoals zwemleraren en 
mannen werkzaam in de kinderopvang. Om inzicht te geven in de ware aard van seksueel geweld tegen kinderen 
heb ik in februari 2016 het rapport ‘Ontucht voor de rechter’  uitgebracht waarin ik aan de hand 182 veroordelingen voor 
ontucht duiding geef over ontuchtzaken. Dit rapport vormt het eerste van twee delen. Het tweede deel zal na de 
zomer verschijnen en zal inzicht geven in de opgelegde straffen en de factoren die daarbij een rol spelen.

In 2015 heb ik onderzocht hoe we als samenleving omgaan met volwassenen die betalen voor seks met min-
derjarigen. De geruchtmakende zaak in Valkenburg die vlak voor het begin van 2015 aan het licht kwam, heeft 
bij velen de ogen geopend. Uit mijn analyse is gebleken dat in niet alle zaken waarbij sprake is van uitbuiting 
van minderjarigen in de prostitutie ook onderzoek wordt gedaan naar de klant. Ik acht dat noodzakelijk. 
Daarom heb ik dit aanbevolen in mijn rapport ‘De Klant erbij’. 

Op terrein van zowel seksueel geweld tegen kinderen als mensenhandel biedt de decentralisering in de zorg en het 
jeugddomein de nodige kansen en uitdagingen. Gemeenten dragen sinds de invoering van de Jeugdwet in 2015 de 
verantwoordelijkheid voor de aanpak van jeugdhulp, jeugdbescherming en jeugdreclassering. Er is veel in bewe-
ging, de beoogde transformatie staat nog in haar kinderschoenen. In mijn toekomstige rapporten zal ik vaker 
inzoomen op gemeentelijk en regionaal beleid. In dit licht wijs ik graag op het belang van een landelijk goede en 
consistente registratie. Deze aanbeveling deed ik specifiek voor de advies- en meldpunten huiselijk geweld en 
kindermishandeling (Veilig Thuis) en voor de beleidsinformatie over de inzet van jeugdhulp, -bescherming en 
-reclassering in mijn brief van 11 september 2015 aan de staatssecretaris van VWS. De aanleiding hiervoor was de 
onmogelijkheid om data van de voormalige Advies- en Meldpunten Kindermishandeling op regionaal niveau goed 
met elkaar te kunnen vergelijken. Juist in een gedecentraliseerd stelsel biedt uniforme registratie kansen om de 
aanpak beter in beeld te krijgen, met elkaar te vergelijken en daardoor te verbeteren. Vanuit mijn ambitie om de 
aard en omvang van seksueel geweld tegen kinderen in beeld te brengen en het belang dat goede registratie vormt 
voor evidence based beleid zal ik aandacht blijven vragen voor de goede en consistente registratie.

In mijn rapport ‘Op Goede Grond’ constateerde ik dat de drempel tot politieonderzoek in zedenzaken hoog is, zowel 
voor het doen van aangifte als voor het starten van ambtshalve onderzoek. In 2015 hebben de politie en het OM 
hun werkinstructies, onder meer op deze punten, aangepast. Conform mijn wettelijke taakstelling zal ik monito-
ren hoe deze aanpassingen op papier, in de praktijk vorm krijgen. Ik ben voornemens dit te doen door middel van 
een onderzoek naar de informatieve gesprekken die de politie in 2016 met slachtoffers heeft gevoerd.  

In 2016 zal ik een groot onderzoek uitbrengen waarin ik kijk naar de wijze waarop in Nederland interventies 
worden opgelegd aan zedendelinquenten. Welke behandeling krijgen zij en op welke basis? Dit onderzoek 
sluit nauw aan bij mijn ambitie, waarbij opsporingsinstanties daders opsporen en stoppen en beleid tot 
stand komt op basis van gedegen onderzoek.

In 2015 heb ik mede op verzoek van Nederlandse ambassadeurs een aantal bezoeken gebracht aan het bui-
tenland. Enerzijds kunnen we daar kennis delen, bijvoorbeeld over training van rechters. Anderzijds kunnen 
wij hier ook kennis halen, bijvoorbeeld over evidence based behandeling van zedendelinquenten, waar Ca-
nada voorloper in is. In 2016 zullen zulke bezoeken ook plaatsvinden. Bezoeken op uitnodiging zijn reeds 
gepland in Washington, New York en het Vaticaan. Ik verwacht dat meer uitnodigingen zullen volgen.

Ik kijk met een goed gevoel terug op 2015 en zal in 2016 met volle energie het gesprek aangaan met al degenen die 
en bijdrage kunnen of moeten leveren aan de aanpak van mensenhandel en van seksueel geweld tegen kinderen.

Corinne Dettmeijer-Vermeulen
Nationaal Rapporteur Mensenhandel en Seksueel Geweld tegen Kinderen



5
nationaal rapporteur mensenhandel en seksueel geweld tegen kinderen 
Jaarplan 2016

Inhoud

1  Positie en kerntaak van de Nationaal Rapporteur Mensenhandel 
en Seksueel Geweld tegen Kinderen 6

2 Bureau  7

3 Terugblik op 2015 8
3.1 Terugblik Seksueel Geweld tegen Kinderen 8

3.1.1 Rapporten en publicaties 8
3.1.2 Artikelen 10

3.2 Terugblik Mensenhandel 10
3.2.1 Rapporten 11
3.2.2 Artikelen 12

4 Conferenties, expertmeetings en gesprekken 2015 13

5 Vooruitblik op 2016 14
5.1 Vooruitblik Seksueel Geweld tegen Kinderen 14
5.2 Vooruitblik Mensenhandel 16
5.3 Universitair onderwijs, onderwijs aan rechters en officieren van Justitie 17

6 Internationale samenwerkingsprojecten 17

7 Vooruitblik op 2017  17



6
nationaal rapporteur mensenhandel en seksueel geweld tegen kinderen 
Jaarplan 2016

1  Positie en kerntaak van de Nationaal Rapporteur Mensenhandel en Seksueel 
Geweld tegen Kinderen

Op 15 november 2013 werd de Wet Nationaal rapporteur mensenhandel en seksueel geweld tegen kinderen 
van kracht. De onafhankelijke positie van de Nationaal Rapporteur is hierdoor geborgd. Deze wet kwam tot 
stand op initiatief van de Tweede Kamer. De taken van de Nationaal Rapporteur zijn ongewijzigd en zijn 
opgenomen in de Wet Nationaal rapporteur mensenhandel en seksueel geweld tegen kinderen:

Artikel 5
De Nationaal rapporteur mensenhandel en seksueel geweld tegen kinderen heeft tot taak:
• het onderzoeken van de ontwikkelingen in de omvang en kenmerken van mensenhandel en seksueel

geweld tegen kinderen alsmede de effecten van genomen beleidsmaatregelen in de aanpak van mensen-
handel en seksueel geweld tegen kinderen;

• het adviseren van de regering over de voorkoming en bestrijding van mensenhandel en seksueel geweld 
tegen kinderen;

• het periodiek rapporteren aan de regering door toezending van zijn rapporten ten aanzien van mensen-
handel en ten aanzien van seksueel geweld tegen kinderen aan Onze Minister van Veiligheid en Justitie.”

In 2015 heeft de Nationaal Rapporteur de Missie en Ambitie van het Instituut Nationaal Rapporteur vastgesteld.

Missie
De Nationaal Rapporteur staat voor een gefundeerde aanpak van mensenhandel en seksueel geweld tegen 
kinderen. Ieder mens heeft recht op bescherming tegen uitbuiting. Ieder kind heeft recht op bescherming 
van zijn of haar seksuele integriteit. Het tekortschieten van die bescherming heeft niet alleen op individueel 
niveau een ernstig beschadigend effect maar ontwricht ook de samenleving als geheel. 

De Nationaal Rapporteur bevordert de aanpak van mensenhandel en seksueel geweld tegen kinderen in 
praktijk, beleid en wetgeving en werkt aan het vergroten van bewustzijn hierover binnen de samenleving. Zij 
doet dit door middel van gedegen onderzoek en agenderende rapporten, waarbij vele verschillende perspec-
tieven worden gewogen en waarbij ontwikkelingen zowel in Nederland als daarbuiten worden vertaald naar 
concrete aanbevelingen.

Ambitie
De ambitie bestaat uit 5 doelen waar de Nationaal Rapporteur in de samenleving naar streeft.

DOEL 1

Er is een 
algemeen 

bewustzijn 
van de aard en 

omvang van 
mensenhandel 

en seksueel 
geweld tegen 

kinderen.

DOEL 2

Preventie 
richt zich op 

slachtoffers en 
daders.

DOEL 3

Slachtoffers 
worden erkend 
en beschermd.

DOEL 4

Daders worden 
opgespoord en 

gestopt

DOEL 5

Beleid komt tot 
stand op basis 

van gedegen 
onderzoek

1 2 43 5

De labels die in dit jaarplan 
bij de verschillende 
projecten geplaatst zijn 
verwijzen naar deze doelen.



7
nationaal rapporteur mensenhandel en seksueel geweld tegen kinderen 
Jaarplan 2016

Ad 1: Er is een algemeen bewustzijn van de aard en omvang van mensenhandel en seksueel geweld tegen kinderen
De Nationaal Rapporteur acht het van belang dat in de maatschappij een duidelijk beeld bestaat van wat 
mensenhandel en seksueel geweld tegen kinderen inhoudt. Dat vergt dat zij in haar onderzoek en optredens 
steeds inzet op duiding van deze onderwerpen. Beide onderwerpen worden zowel op internationaal- als op 
nationaal niveau als zeer ernstig beschouwd. Het betreft een aantasting van fundamentele vrijheden. Daarbij 
past dat een ieder weet wat het inhoudt, om hoeveel gevallen het gaat en wat er aan gedaan kan worden om 
misbruik te voorkomen of te stoppen. 

Ad 2: Preventie richt zich op slachtoffers en daders
Uitgangspunt van de Nationaal Rapporteur is dat ieder mens recht heeft op bescherming tegen uitbuiting en 
dat ieder kind recht heeft op de bescherming van de seksuele integriteit. Preventie speelt op beide terreinen 
een belangrijke rol. Belangrijk is dat deze preventie zich niet alleen richt op mogelijke slachtoffers. Preventie 
moet zich ook richten op het voorkomen van daderschap. 

Ad 3: Slachtoffers worden erkend en beschermd
Voor slachtoffers is het cruciaal dat zij erkend en beschermd worden. De Nationaal Rapporteur zal dan ook 
steeds kijken of dit ook echt het geval is. Daarbij kijkt zij niet alleen naar het bestaan van regelingen en in-
stanties, maar onderzoekt zij ook hoe de erkenning en bescherming in de praktijk daadwerkelijk vorm krij-
gen.

Ad 4: Daders worden opgespoord en gestopt
Mensenhandel en seksueel geweld tegen kinderen kunnen niet altijd worden voorkomen. Het is van groot 
belang dat opsporingsinstanties daders opsporen en daders stoppen. Daartoe is het nodig dat er gebruik 
wordt gemaakt van effectieve opsporingsmethoden en dat opsporingsinstanties voldoende getraind zijn.  

Ad 5: Beleid komt tot stand op basis van gedegen onderzoek
Voor de Nationaal Rapporteur is uitgangspunt dat overheidsbeleid tot stand moet komen op basis van gede-
gen onderzoek; het moet dus evidence-based zijn. De Nationaal Rapporteur draagt hieraan bij middels haar 
eigen onderzoek. In het geval van nieuwe overheidsinitiatieven is het nodig dat goede pilots gedaan worden 
en dat bij de uitvoering van nieuwe initiatieven onderzoek meeloopt en er evaluatie plaatsvindt. Hierbij is 
ook steeds van belang om te bezien of de werkwijzen in Nederland overeenstemmen met de laatste evidence-
based standaarden uit het buitenland.

2 Bureau

De Nationaal Rapporteur wordt in haar werkzaamheden ondersteund door een bureau, bestaande uit:
• Hoofd Bureau
• 1 Secretaresse
• 10 Onderzoekers
• 1 Staf/communicatiemedewerker

Naast deze medewerkers biedt het bureau steeds plek voor 3 à 5 stagiairs en bij gelegenheid aan een 
RAIO(waarvoor het bureau is geaccrediteerd) of Rijkstrainee.

De Rapporteur en haar bureau worden facilitair ondersteund door Bureau SG van het ministerie van Veilig-
heid en Justitie. Sinds 2013 is de Nationaal Rapporteur gehuisvest aan de Turfmarkt 147 in Den Haag.

1

2

4

3

5



8
nationaal rapporteur mensenhandel en seksueel geweld tegen kinderen 
Jaarplan 2016

3 Terugblik op 2015

3.1 Terugblik Seksueel Geweld tegen Kinderen
Binnen het mandaat seksueel geweld tegen kinderen heeft de Nationaal Rap-
porteur in 2015 een vervolg gegeven aan het rapport ‘Op goede grond’ uit 2014. 
Omdat voor dit rapport in het buitenland veel belangstelling bestaat, vanwege 
de inhoud en de wijze van rapporteren, is het ook in het Engels uitgebracht. 
Het rapport ‘On solid ground’ werd op 17 maart 2015 aangeboden aan de Child-
ren’s Commissioner for England. Zij heeft inmiddels aangegeven het in het 
rapport gebruikte trechter model te zullen volgen. Tijdens de Women’s Shelter 
Conferentie in Den Haag op 5 november 2015 heeft de Nationaal Rapporteur 
dit rapport besproken met de Australische Minister for Women, Michaelia 
Cash. De Rapporteur heeft het rapport ook tijdens de Lanzarote Conventie 
toegelicht en besprak het in Straatsburg met Marta Santos Pais, the Special 
Representative of the Secretary-General on Violence agianst Children. 

Een werkbezoek aan Canada van 25 tot en met 29 mei 2015 stond voor de Nati-
onaal Rapporteur in het teken van best practices bij de aanpak van seksueel 
geweld tegen kinderen, met als zwaartepunt de behandeling van zedendelin-
quenten en hun terugkeer in de maatschappij. 

In de week van 16 november 2015 heeft de Nationaal Rapporteur deelgenomen 
aan de Week tegen Kindermishandeling. In deze week zijn tal van activiteiten 
georganiseerd om de samenleving bewust te maken van dit nog altijd grote 
probleem. De Nationaal Rapporteur heeft in deze week onder meer een statement tegen seksueel geweld 
tegen kinderen uitgebracht. Dit statement is terug te lezen op de website van de Nationaal rapporteur.

De Nationaal Rapporteur participeert in  overlegstructuren op verschillende deelterreinen van de aanpak van 
seksueel geweld. Zo maakt zij deel uit van de Taskforce kindermishandeling en seksueel misbruik (als waar-
nemer), Landelijk Overleg Uitrol Centra Seksueel Geweld, Partnership Aanpak Seksueel Geweld, Taskforce 
Effectieve Traumabehandeling en de wetenschappelijke adviesraad van het longitudinaal onderzoek naar de 
Signalering en gevolgen van seksueel misbruik bij kinderen, op de korte, middellange en lange termijn en 
de gevolgen van het aanwezig zijn van dit beeldmateriaal op internet voor zeer jonge kinderen en hun ou-
ders. Dat onderzoek wordt uitgevoerd door het Amsterdams Medisch Centrum en GGD Amsterdam.  
 
Seksueel geweld tegen kinderen en de verschillende vormen die het aanneemt, houdt dikwijls niet op bij de 
grens, en kan niet zonder internationale samenwerking en internationaal onderzoek worden aangepakt. 
Daarom is de Nationaal Rapporteur sinds eind 2014 lid van de Taskforce to End Sexual Exploitation of Child-
ren in Travel and Tourism onder leiding van Najat Maalla M’jid, de voormalig UN Special Rapporteur on the 
Sale of Children, Child Prostitution and Child Pornography. De taskforce is opgericht om gewicht te geven 
aan de eerste Global Study on Sexual Exploitation of Children in Travel and Tourism, een initiatief van onder 
andere ECPAT International en ondermeer gefinancierd door het Nederlandse Ministerie van Buitenlandse 
Zaken. 

Daarnaast is de Nationaal Rapporteur sinds 2015 lid van de Child Sexual Abuse Imagery Working Group, een 
groep van Canadese, Amerikaanse, Engelse, Duitse en Nederlandse experts op het terrein van kinderporno-
grafie die een internationale studie naar behoeften van slachtoffers van kinderpornografie begeleidt.

3.1.1 Rapporten en publicaties
In het navolgende wordt teruggeblikt op de rapporten en publicaties in het jaar 2015 op het gebied van sek-
sueel geweld tegen kinderen.



9
nationaal rapporteur mensenhandel en seksueel geweld tegen kinderen 
Jaarplan 2016

Themanummer Augeo Magazine: Seksueel geweld tegen kinderen: een probleem van ons 
allemaal’ 

In juli 2015 verscheen ‘Seksueel geweld tegen kinderen: een probleem van ons 
allemaal’, een themanummer van Augeo magazine geheel gewijd aan de 
aanpak van seksueel geweld tegen kinderen. Het themanummer biedt 
kinderen, ouders en professionals achtergrondinformatie en prakti-
sche tips om seksueel geweld te voorkomen, te signaleren en te stop-
pen.

Verschillende thema’s komen hierin aan bod: Welke mythes over seksu-
eel geweld kunnen we doorprikken, wie zijn de plegers, wat doet online 
seksueel geweld met een slachtoffer, en hoe verloopt de samenwerking 
tussen betrokken organisaties? Met het magazine zijn 43.000 professi-
onals bereikt. 

AMK-regio onderzoek

Naar aanleiding van een verzoek van de staatssecretaris van VWS was het de intentie om de landelijke cijfers 
over seksueel misbruik van de toenmalige Advies- en Meldpunten Kindermishandeling (AMK, voorloper van 
Veilig Thuis) te splitsen in regionale cijfers. In het vorige jaarverslag werd dit onderzoek aangekondigd als 
het AMK-Regio onderzoek. Tijdens het uitvoeren van deze analyse bleek de AMK-registratie erg veel informa-
tie te bieden over vermoedelijke slachtoffers van seksueel geweld. Tegelijkertijd bleek de betrouwbaarheid 
van de gegevens onvoldoende, ondanks het bestaan van een algemeen gebruikt handelingsprotocol en een 
registratiehandleiding. Hierdoor zijn de cijfers van de verschillende AMK-regio’s op een aantal punten niet 
of moeilijk te interpreteren en moeilijk vergelijkbaar. De Nationaal Rapporteur heeft het onderzoek daarom 
moeten staken en heeft de staatssecretaris per brief laten weten waarom op basis van deze cijfers geen goed 
regiovergelijkend rapport kan worden gemaakt. In de brief heeft de Nationaal Rapporteur vijf aanbevelingen 
gedaan om dit in de toekomst wel mogelijk te maken en vooral om de inzet van Veilig Thuis, jeugdhulp, 
jeugdbescherming en jeugdreclassering beter in beeld te kunnen brengen. Op dit moment is het Rijk samen 
met de VNG aan de slag met een verbetertraject voor Veilig Thuis. De Nationaal Rapporteur is benieuwd op 
welke wijze gevolg wordt gegeven aan haar aanbevelingen.

Rapport: De klant erbij. De strafbaarstelling van seks met 16- en 17-jarigen tegen betaling.

Op 20 november 2015 heeft de Nationaal Rapporteur 
aan de minister van Veiligheid en Justitie het rapport 
‘De klant erbij’ aangeboden. In dit rapport constateert de 
Nationaal Rapporteur dat de bescherming van minder-
jarigen tegen betaalde seks vraagt om een consistente 
opsporing en vervolging van klanten. Minderjarigen 
moeten worden beschermd tegen commerciële seks. 
Klanten die tegen betaling seks hebben met een min-
derjarige maken een grote inbreuk op hun seksuele in-
tegriteit. Voor de slachtoffers kan dit ernstige lichame-
lijke en psychische gevolgen hebben. 

Uit het onderzoek blijkt dat het fenomeen divers is: zo-
wel jongens als meisjes worden slachtoffer en de loca-
ties waar klanten seks hebben met de minderjarigen 
lopen uiteen. Zo vindt het plaats in bijvoorbeeld wo-
ningen, auto’s, hotels, parken, of kelderboxen. In de 
gereguleerde prostitutie, zoals seksclubs of de raam-
prostitutie, werden echter ook enkele minderjarigen 
aangetroffen. 

1

3

4Nationaal Rapporteur Mensenhandelen Seksueel Geweld tegen Kinderen

De klant erbij

De strafbaarstelling van seks met 
16- en 17-jarigen tegen betaling

D
e klant erbij

De strafb
aarstelling van seks m

et 16- en 17-jarigen tegen betalingPostadres
Postbus 20301
2500 EH Den Haag

T 070 370 4514
www.nationaalrapporteur.nl

november 2015

5mm



10
nationaal rapporteur mensenhandel en seksueel geweld tegen kinderen 
Jaarplan 2016

Hoewel uit mensenhandelcijfers blijkt dat ook jongere kinderen slachtoffer worden, richtte dit onderzoek zich op 
16- en 17-jarige slachtoffers, omdat betaalde seks met kinderen in deze leeftijdscategorie apart strafbaar gesteld is in 
de wet. De opgelegde straffen voor betaalde seks met een minderjarige lopen sterk uiteen: van 1 dag gevangenisstraf 
met een taakstraf, tot 9 maanden onvoorwaardelijke gevangenisstraf. Ook de factoren in de strafmotivering en de 
mate waarin de rechter deze factoren meeweegt zijn divers. De rechtspraak zou daarom toe moeten werken naar meer 
helderheid bij het motiveren van de straf en een meer uniforme strafoplegging. Dit om te voorkomen dat de opge-
legde straffen in Nederland teveel uiteenlopen.

Sinds 2015 zet het Openbaar Ministerie actief in op het vervolgen van klanten die seks kopen van een minder-
jarige en geldt een richtlijn voor strafeisen met een onvoorwaardelijke gevangenisstraf als uitgangspunt. De 
Nationaal Rapporteur beveelt aan dat het Openbaar Ministerie bij elk opsporingsonderzoek naar seksuele 
uitbuiting van minderjarigen ook inzet op het opsporen van klanten, teneinde deze groep verdachten op 
doelmatige en landelijke uniforme wijze aan te pakken.

Reactie rapport ‘De klant erbij’

In de kabinetsreactie d.d. 7 januari 2016 omschrijven de minister van Veiligheid en Justitie en de staatssecre-
taris van VWS het rapport als een belangrijk rapport. De minister heeft het rapport aan de Raad voor de 
rechtspraak gezonden met het verzoek het onder de aandacht te brengen van de gerechten. Hij heeft verder 
laten weten dat het OM in alle regio’s standaard in elke mensenhandel zaak met minderjarige slachtoffers zal 
blijven inzetten op het opsporen van klanten. 

3.1.2 Artikelen

Artikel: Het slachtoffer van seksueel geweld verklaar(d)(t)

In het rapport ‘Op Goede Grond’ constateerde de Nationaal Rapporteur dat de drempel tot het doen van aan-
gifte van seksueel geweld tegen kinderen hoog is. Een van de factoren die hierbij een rol lijkt te spelen is het 
feit dat politie en Openbaar Ministerie relatief veel nadruk leggen op onjuiste aangiftes. In het artikel ‘Het 
slachtoffer van seksueel geweld verklaar(d)(t)’ diepen onderzoekers Alice Bosma, Linda van Krimpen en Laura Me-
nenti samen met de Nationaal Rapporteur Corinne Dettmeijer dit punt verder uit. In dit artikel worden ken-
merken van aangiften door tienermeisjes, die volgens rechercheurs duiden op een onjuiste verklaring, ge-
evalueerd. De auteurs concluderen dat de meeste kenmerken hiervan in werkelijkheid geen indicatie hoeven 
te vormen van onjuistheid van de verklaring. Dit betekent dat de verklaring moet worden onderzocht voordat 
er conclusies kunnen worden getrokken over de waarheidsgetrouwheid ervan.

Artikel: Misbruikt, en dan? Behandeling in de jeugd-geestelijke gezondheidszorg

Jaarlijks worden naar schatting veel kinderen slachtoffer van een vorm van seksueel geweld. Een gedeelte van 
deze slachtoffers krijgt hiervoor behandeling. Tussen 2008 en 2012 zijn (minstens) 688 misbruikte kinderen 
in de jeugd-geestelijke gezondheidszorg behandeld om klachten en (verschijnselen van) stoornissen te ver-
minderen. In het artikel ‘Misbruikt, en dan? Behandeling in de jeugd-geestelijke gezondheidszorg’ zoomen Ellen van der 
Staal, onderzoeker bij de Nationaal Rapporteur, en Nationaal Rapporteur Corinne Dettmeijer in op de ken-
merken van deze slachtoffers (zoals leeftijd, geslacht en gediagnosticeerde stoornissen) en kenmerken van 
de behandeling (zoals de vorm en duur) die zij krijgen. Daarnaast wordt ingegaan op een aantal beperkingen 
over zowel de registratie van slachtoffers als de kenmerken van hun behandeling.

3.2 Terugblik Mensenhandel
Net als Myria2 in België, de Finse Nationaal Rapporteur en de Anti-Slavery Commissioner opereert de Natio-
naal Rapporteur als onafhankelijk instituut met een wettelijke taak. Nederland vervult op dit terrein net als 

2 Myria is sinds 3 september 2015 de nieuwe naam van het Federaal Migratiecentrum dat sinds 15 maart 2014 
optreedt als autonome openbare instelling en onafhankelijk rapporteert over mensenhandel en mensen-
smokkel (wettelijke taak).

43

3



11
nationaal rapporteur mensenhandel en seksueel geweld tegen kinderen 
Jaarplan 2016

deze andere onafhankelijke instanties een voortrekkersrol in de wereld. Het jaar 2015 markeerde in het Ver-
enigd Koninkrijk de start van de onafhankelijke Anti-Slavery Commissioner. Dit ambt wordt uitgeoefend 
door Kevin Hyland. De Nationaal Rapporteur is om advies gevraagd ten aanzien van de inrichting van dit 
instituut. De Nationaal Rapporteur heeft in 2015 een reeks van onderwerpen op het terrein mensenhandel 
behandeld. Bijzonder was de specifieke aandacht voor minderjarige slachtoffers. Op 18 oktober 2015 heeft de 
Nationaal Rapporteur stilgestaan bij de Europese dag tegen mensenhandel. Ze heeft een statement uitge-
bracht. Dit statement is terug te vinden op de website.

3.2.1 Rapporten
In 2015 werden meerdere rapporten over mensenhandel uitgebracht.

Rapport: Mensenhandel in en uit beeld II. Cijfers 2010-2014.

Deze cijfermatige rapportage van de hand van  onderzoekers Ieke de Vries en Suzanne Heerdink en Nationaal 
Rapporteur Corinne Dettmeijer vormt de update van ‘Mensenhandel in en uit beeld II: cijfermatige rapportage 2008-
2012’ en verscheen in vier deelpublicaties, over 1) mogelijke slachtoffers, 2) vreemdelingrechtelijke bescher-
ming, 3) schadevergoedingen, en 4) vervolging en berechting. De rapportage is gebaseerd op een analyse van 
gegevens over de periode van 2010 tot en met 2014, aangeleverd door relevante partnerorganisaties zoals o.a. 
CoMensha, het openbaar ministerie, de immigratie- en naturalisatiedienst, de internationale organisatie 
voor migratie en het centraal justitieel incassobureau. Het rapport leverde de volgende conclusies op.

1. Meer mogelijke slachtoffers worden geregistreerd.
In 2014 registreerde CoMensha  1.561 mogelijke slachtoffers. In 2013 waren dat er 1.437. Net zoals in voor-
gaande jaren gaat het meestal om vrouwen (84%). Nog steeds is bijna één vijfde van de mogelijke slachtoffers 
minderjarig. De grootste groep mogelijke slachtoffers heeft de Nederlandse nationaliteit (30%), gevolgd door 
de Roemeense (14%), Bulgaarse (10%), Poolse (6%) en Hongaarse (6%) nationaliteit. De stijging in het aantal 
geregistreerde mogelijke slachtoffers zegt niets over de totale omvang van mensenhandel in Nederland. Het 
is mogelijk dat mensenhandel door instanties beter is herkend en geregistreerd. 

2. Uitbuiting buiten de seksindustrie meer in beeld.
In 2014 is nog steeds de grootste groep mogelijke slachtoffers van mensenhandel uitgebuit in de seksindus-
trie (66%). In 2014 was er toename van meldingen over uitbuiting buiten de seksindustrie ten opzichte van 
2013. De sectoren waarin uitbuiting het meest voorkwam zijn: horeca; huishouding; vervoer en opslag; land-
bouw, bosbouw en visserij. 

3. Er werd minder vaak een beroep gedaan op de verblijfsregeling mensenhandel.
Wanneer er aanwijzingen zijn voor mensenhandel hebben slachtoffers het recht om gebruik te maken van 
maximaal drie maanden bedenktijd, waarin zij tot rust kunnen komen en kunnen nadenken over het mee-
werken aan de opsporing dan wel vervolging. Als een slachtoffer na de bedenktijd besluit mee te werken aan 
de opsporing dan wel vervolging dan geldt deze medewerking als een aanvraag voor het tijdelijk verblijfs-
recht mensenhandel. Het aantal keer dat slachtoffers gebruik maakten van de bedenktijd is gedaald van 223 
keer in 2013 naar 174 keer in 2014. Ook het aantal aanvragen is iets gedaald: van 268 in 2013 naar 251 in 2014.

4. Slachtoffers van mensenhandel krijgen vaker een schadevergoeding.
In 2013 en 2014 besloot het Schadefonds over in totaal 119 aanvragen van slachtoffers mensenhandel. Drie-
kwart van deze aanvragen was toegekend, een substantiële stijging die mogelijk een gevolg is van de aanpas-
sing van het beleid in 2012. Sindsdien wordt mensenhandel als een opzettelijk gepleegd geweldsmisdrijf 
beschouwd, op grond waarvan slachtoffers in aanmerking komen voor een financiële tegemoetkoming.

5. Er zijn meer mensenhandelaren veroordeeld, maar de gemiddelde strafduur is gedaald. 
In de periode 2010 tot 2014 kwamen jaarlijks gemiddeld 150 verdachten van mensenhandel voor de rechter. 
Het percentage dat veroordeeld werd steeg van 61 procent naar 76 procent. 89% krijgt een onvoorwaardelijke 
of deels voorwaardelijke vrijheidsstraf opgelegd. In 2014 nam de gemiddelde duur van opgelegde onvoor-
waardelijke vrijheidsstraffen af van 804 dagen (2013) tot 665 dagen. In haar rapport over cijfers dat in 2016 
verschijnt verwacht de Nationaal Rapporteur op dit punt een verdere daling.

1



12
nationaal rapporteur mensenhandel en seksueel geweld tegen kinderen 
Jaarplan 2016

Rapport: Mensenhandel. Naar een kindgericht beschermingssysteem voor alleenstaande 
minderjarige vreemdelingen.

Ieder jaar worden in Nederland ongeveer 85 alleenstaande minderjarigen opgevangen van wie vermoed 
wordt dat zij slachtoffer zijn van mensenhandel. Deze jongeren zijn kwetsbaar, omdat zij alleen zijn in een 
land waarvan ze de taal en cultuur niet kennen, maar ook omdat ze het risico lopen opnieuw uitgebuit te 
worden. In het rapport ‘Mensenhandel. Naar een kindgericht beschermingssysteem voor alleenstaande minderjarige vreem-
delingen’ pleit de Nationaal Rapporteur voor een aanpak die het belang van het kind voorop stelt, wanneer 
het aankomt op de bescherming van minderjarige vreemdelingen die slachtoffer worden van mensenhandel. 

Sinds 2008 worden zij in een specifiek daartoe ingerichte beschermde opvang geplaatst. In de beschermde opvang 
werken hulpverleningsinstellingen, voogden en mensenhandelrechercheurs samen onder één dak. In de bescherm-
de opvang moet de jongere al snel na aankomst kiezen of hij of zij zich wil beroepen op de asielprocedure of op de 
verblijfsregeling mensenhandel. Uit onderzoek blijkt dat steeds meer minderjarigen voor de asielprocedure kiezen. 
Dat is zorgelijk, omdat in die procedure geen aandacht is voor mensenhandel en informatie over de mensenhande-
laren niet, of te laat bij de politie terecht komt. Door de asielprocedure en verblijfsregeling mensenhandel te vervlech-
ten, wordt zowel de bescherming van slachtoffers als de opsporing van mensenhandelaren verbeterd. Binnen de 
samengevoegde procedure staat het slachtoffer centraal. Dit leidt ertoe dat jongeren op zorgvuldige en snelle wijze 
duidelijkheid krijgen over hun toekomst en dat de kans dat de mensenhandelaren worden opgespoord toeneemt.

Reactie op het rapport
Op 7 december 2015 heeft de staatssecretaris van Veiligheid en Justitie per brief aan de Voorzitter van de 
Tweede Kamer namens het kabinet gereageerd. De staatssecretaris geeft aan dat hij de aanbeveling tot keten-
brede signalering van slachtoffers in AC Ter Apel en het afnemen van een multidisciplinaire risicoanalyse in 
de Beschermde Opvang over zal nemen. De keuze tussen de mensenhandelprocedure of de asielprocedure 
beschouwt hij als een keuze van de minderjarige. Hoewel hij het idee achter een geïntegreerde procedure 
voor AMV’s sympathiek acht, is hij niet bereid hiertoe over te gaan. 

3.2.2 Artikelen

Artikel: Extremely wanted: human trafficking statistics-what to do with the hodgepodge of numbers?

In dit artikel presenteren Ieke de Vries en Nationaal Rapporteur Corinne Dettmeijer een ander perspectief om 
statistiek te gebruiken bij duiding van mensenhandel. Zij maken daarbij gebruik van (cijfermatig) onderzoek 
van de Nationaal Rapporteur en beschrijven drie manieren waarbij statistiek van groot belang kan zijn bij de 

3

1



13
nationaal rapporteur mensenhandel en seksueel geweld tegen kinderen 
Jaarplan 2016

strijd tegen mensenhandel. Allereerst bij de vorming van beleid (evidence-based policy), maar ook bij het 
zicht krijgen op knelpunten op basis waarvan voorstellen voor een effectievere aanpak gedaan kunnen wor-
den en ten derde als startpunt voor verder onderzoek om antwoorden te krijgen op bepaalde vragen. Zoals 
de vraag waarom bepaalde punten nog steeds onderbelicht zijn in de strijd tegen mensenhandel. Dit artikel 
is een reactie op de bestaande schattingen die vaak gebaseerd zijn op verkeerde aannames of op onbetrouw-
bare data of een onjuiste methodologie.

Artikel: Verkenning van het schrijnend pad 

In een artikel dat is gepubliceerd in het Tijdschrift voor Asiel en Migrantenrecht gaan Frank Noteboom en 
Nationaal Rapporteur Corinne Dettmeijer in op de codificatie van de zogenaamde discretionaire bevoegd-
heid voor toegang tot de verblijfsregeling van mogelijke slachtoffers van mensenhandel op 19 december 
2010. Het doel van deze codificatie was  de bescherming van de meest kwetsbare groep slachtoffers uit te 
breiden, namelijk de groep die geen aangifte wil of kan doen vanwege medische of psychische beperkingen 
of vanwege ernstige dreiging. Sindsdien zijn slachtoffers die geen aangifte kunnen of willen doen en voldoen 
aan de gestelde voorwaarden vrijgesteld van het medewerkingsvereiste. Deze regeling wordt ook wel aange-
duid als het ’schrijnend pad’. Het is opvallend dat van dit schrijnende pad weinig gebruik wordt gemaakt. In 
het artikel laten de auteurs zien hoe het schrijnende pad beter benut kan worden. De staatssecretaris heeft 
deze regeling op 29 maart 2016 aangepast. Thans kan volstaan worden met een verklaring van de politie 
waaruit blijkt dat er aanwijzingen zijn van mensenhandel.

Artikel: Van aardbeien en telefoonabonnementen. Een nieuw beoordelingsschema voor het bewijs 
van uitbuiting buiten de seksindustrie? 

In een artikel dat is gepubliceerd in het Tijdschrift voor de Rechterlijke Macht (Trema) besteden Luuk Esser 
en Nationaal Rapporteur Corinne Dettmeijer aandacht aan twee recente zaken waarin meer duidelijk wordt 
over de uitleg die de rechter geeft aan het wetsartikel over arbeidsuitbuiting. De Nationaal Rapporteur vindt 
dat er meer duidelijkheid moet komen over de wijze waarop de rechter zaken beoordeelt waarbij personen 
zijn uitgebuit buiten de seksindustrie. Op dit moment wordt de wet verschillend uitgelegd, waardoor onze-
kerheid bestaat over de precieze reikwijdte van de strafbaarstelling van mensenhandel.

4. Conferenties, expertmeetings en gesprekken in het buitenland in 2015

Voor de onderzoeken van de Nationaal Rapporteur op de terreinen seksueel geweld tegen kinderen en men-
senhandel bestaat in het buitenland veel belangstelling. Het aantal verzoeken om te komen spreken op 
conferenties en expertmeetings neemt door de jaren heen gestaag toe. Onderstaand is een selectie opgeno-
men van conferenties en werkbezoeken in het buitenland in 2015. De werkbezoeken van onderzoekers zijn 
daarin niet meegenomen.

Buitenlandbezoeken Nationaal Rapporteur 2015:

5-9 april: Bangkok, Thailand
Gesprek met de plaatsvervangend ambassadeur. dhr. Guillaume Teerlings
Gesprek met Australische en Amerikaanse liaison officers over de aanpak van mensenhandel en kinderseks-
toerisme.
Ontmoeting met Royal Thai Police.

21-30 mei: Ottawa en Toronto, Canada
Werkbezoek in het kader van aanpak seksueel geweld tegen kinderen, met als zwaartepunt zedendelinquen-
ten en hun terugkeer in de maatschappij. Bezoeken aan en gesprekken met vertegenwoordigers van onder 
meer Ministerie van Veiligheid, Ministerie van Justitie, federale politie, National Child Exploitation Coordi-
nation Centre, gevangeniswezen en forensische zorg, NGO’s en hulpverleningsinstanties.

4

3



14
nationaal rapporteur mensenhandel en seksueel geweld tegen kinderen 
Jaarplan 2016

16-19 juni: Straatsburg, Frankrijk 
Keynote op conferentie in het kader van de tien jaar Council of Europe Convention on Action against Traf-
ficking in Human Beings. 

24-46 juni: Lissabon, Portugal
Spreker tijdens internationaal seminar: New (old?) challenges in fighting Trafficking in Human Beings 

16-18 september: Vilnius, Litouwen
Spreker op internationale conferentie: Responding to challenges on combating human trafficking

8-9 oktober: Parijs, Frankrijk
Bijeenkomst van de Taskforce to End Sexual Exploitation of Children in Travel and Tourism, ECPAT Internati-
onal Global Study

19-20 oktober: Brussel, België 
Bijeenkomst Nationaal Rapporteurs en Equivalent Mechanisms ter gelegenheid van EU-Anti Trafficking Day

22-24 oktober: Helsinki, Finland
HEUNI Board Meeting

26-28 oktober: Abuja, Nigeria
NAPTIP Training, training gegeven aan rechters.

29-31 oktober: Madrid, Spanje
Spreker op Conferentie Santa Martha Group

10-11 november: Athene, Griekenland
Werkbezoek ter gelegenheid van Mensenrechtendag, op uitnodiging van de Nederlandse ambassade. Uitwis-
seling van ervaringen tijdens rondetafelbijeenkomst met Griekse organisaties die zich bezighouden met 
aanpak van mensenhandel. Ontmoeting met de Nationaal Rapporteur van Griekenland, vertegenwoordigers 
van de kinderombudsman, bezoek National Centre for Missing and Exploited Children en NGO’s.

5 Vooruitblik op 2016

Bij de vooruitblik op 2016 wordt telkens aangesloten bij de doelen uit de missie en ambitie van de Nationaal 
Rapporteur.

5.1 Vooruitblik Seksueel Geweld tegen Kinderen
In 2016 zullen meerdere rapporten en artikelen verschijnen. De Nationaal Rapporteur en het bureau zullen 
net als in voorgaande jaren bijdragen leveren aan expertmeetings, conferenties, congressen en cursussen 
over seksueel geweld tegen kinderen. Deelname aan periodieke overleggen met stakeholders, waaronder de 
Taskforce kindermishandeling en seksueel misbruik en de Taskforce to End Exploitation of Children in Travel 
and Tourism, zal onverminderd doorgaan. 

Rapport: Ontucht voor de rechter

In dit onderzoek ‘Ontucht voor de rechter’, waarvan het eerste deel op 3 februari is verschenen wordt een gede-
tailleerd beeld geschetst van ontuchtzaken die door de rechter worden behandeld. Ontucht met kinderen 
neemt verschillende vormen aan, het is dan ook niet mogelijk een beeld van de typische ontuchtpleger te 
schetsen. Duidelijk is dat de maatschappelijke focus niet past bij de feiten. In weerwil van het stereotype 
beeld van de onbekende dader, blijkt de dader van fysiek seksueel misbruik van kinderen meestal een be-
kende van het slachtoffer: een familielid, vriend of kennis. Daarnaast zijn het niet alleen volwassenen die het 
misbruik plegen: één op de zes daders is zelf nog minderjarig. Ook het beeld dat daders vaak veel slachtoffers 

4



15
nationaal rapporteur mensenhandel en seksueel geweld tegen kinderen 
Jaarplan 2016

misbruiken, moet worden rechtgezet: de meeste daders worden veroor-
deeld voor het misbruiken van één kind. 

Deel 2 van het onderzoek, waarin de Nationaal Rapporteur de opgelegde 
straffen en overwegingen van de rechter analyseert, wordt in de zomer ver-
wacht. Aanleiding voor dit onderzoek is de constatering in ‘Op goede grond’, 
dat de rechter aan slechts 31% van de daders van ontucht een gevangenis-
straf oplegt. In het tweede deelrapport wordt aan de hand van een kwanti-
tatief model in kaart gebracht welke factoren de strafmodaliteit en straf-
hoogte voorspellen. Daarnaast ligt veel nadruk op een kwalitatieve analyse 
van de strafmotiveringen.

Onderzoek:  Behandeltoewijzing zedendelinquenten

Het rapport ‘Op goede grond’ brengt de aanpak van seksueel geweld tegen kinderen in beeld. In de kern gaat 
het rapport over de beslissingen die door (overheids-)instanties over zowel slachtoffers als daders gemaakt 
worden. Zijn deze beslissingen op de juiste informatie gebaseerd? En zijn ze op de juiste manier afgewogen? 

Eén van de stappen waar ‘Op goede grond’ aandacht aan besteedt is de behandeltoewijzing van zedendelin-
quenten. Idealiter past de toegewezen behandeling bij het gevaar dat een delinquent vormt. Hoe hoger het 
recidiverisico, hoe intensiever de behandeling. Hiertoe is het allereerst belangrijk dat het recidivegevaar op 
de juiste manier wordt ingeschat (risicotaxatie). Vervolgens moet dat recidivegevaar ook een doorslagge-
vende rol spelen bij het kiezen van de juiste interventie (Risk principe).

In ‘Op goede grond’ heeft de Nationaal Rapporteur geconstateerd dat op beide punten nog verbetering mogelijk 
is. Risicotaxatie zou meer volgens state-of-the-art methoden moeten gebeuren en zou voor zedendelinquenten 
meer moeten zijn toegespitst op specifiek voor zeden relevante risicofactoren. Deze analyse was gebaseerd op 
dossier-onderzoeken in de literatuur, gesprekken en beleidsdocumenten. Het huidige onderzoek heeft als doel 
actueel inzicht te geven in de totstandkoming van beslissingen over interventies die het recidiverisico van ze-
dendelinquenten moeten verminderen. Dit door zowel te kijken naar de beslissingen zelf (vonnissen) als de 
adviezen die daarvoor de grond zijn (de rapportages pro Justitia en adviezen van reclasseringsorganisaties). 

Artikelen

Ook dit jaar zullen de Nationaal Rapporteur en de onderzoekers weer artikelen uitbrengen. De eerste uitno-
digingen van (juridische) tijdschriften in binnen- en buitenland zijn reeds ontvangen.

Artikel: Sexual exploitation of children in travel and tourism: Governments’ responsibilities as 
countries of demand, supply and/or victimization

Dit artikel is een bijdrage aan de Global Study on Sexual Exploitation of Children in Travel and Tourism. In 
het artikel benadrukken Suzanne Kragten-Heerdink, Laura Menenti en Corinne Dettmeijer-Vermeulen dat 
de verantwoordelijkheid van overheden om kinderen te beschermen tegen seksueel geweld niet gebonden 
is aan landsgrenzen. Ze introduceren een model dat duidt hoe binnenlands seksueel geweld tegen kinderen 
zich verhoudt tot de grensoverschrijdende vormen die een overheid tevens dient te bestrijden.

Artikel: Legal Challenges and Strategies for Combating Online Sexual Violence against Children: 
Making Children’s Rights Future-Proof. 

Dit artikel vormt  een hoofdstuk in een nog te publiceren handboek dat wordt uitgebracht ter gelegenheid 
van het 25-jarig bestaan van het Verdrag voor de rechten van het kind.

Artikel: Damages for possession of child pornography: legal possibilities and practical obstacles. 

Dit artikel van de hand van Linda van Krimpen en Corinne Dettmeijer-Vermeulen wordt in het Engels en in 
het Frans en Spaans gepubliceerd in the Chronicle, het tijdschrift van de International Association of Youth 
and Family Judges and Magistrates. 

Ontucht voor de rechter
De zaken

Nationaal Rapporteur Mensenhandel
en Seksueel Geweld tegen Kinderen

Ontucht voor de rechter
De zaken

O
ntucht voor de rechter

De zaken

Postadres
Postbus 20301
2500 EH Den Haag

T 070 370 4514
www.nationaalrapporteur.nl

januari 2016

4

4

5

3

3



16
nationaal rapporteur mensenhandel en seksueel geweld tegen kinderen 
Jaarplan 2016

5.2 Vooruitblik Mensenhandel 

Cijfermatige updates

In 2016 worden de volgende cijfermatige updates voorzien: 
• Update 1: Mensenhandel in en uit beeld. Een cijfermatige update over slachtoffers van mensenhandel 

(2011-2015). 
• Update 2: Mensenhandel in en uit beeld. Een cijfermatige update over vervolging en berechting van men-

senhandel (2011-2015). 
• Update 3: Mensenhandel in en uit beeld. Een cijfermatige update over verblijf van slachtoffers van men-

senhandel (2011-2015). 

Rapport: Prostitutie vanuit perspectief mensenhandel

Mensenhandel komt in verschillende economische sectoren voor, ook in de prostitutiebranche. Dit rapport 
gaat over mensenhandel en prostitutie in Nederland. Het bespreekt ontwikkelingen met betrekking tot men-
senhandel en prostitutie en gaat onder meer in op (mogelijke) effecten van genomen beleidsmaatregelen in 
de aanpak van mensenhandel. Het rapport zou volgens verwachting eind 2015 worden uitgebracht doch is 
vertraagd en wordt in 2016 uitgebracht.

Survey onder gemeenten

De Nationaal Rapporteur zet in 2016 een survey uit onder alle gemeenten in Nederland. De gemeenten zullen 
worden bevraagd over de wijze waarop zij vorm geven aan hun mensenhandelbeleid. Doel van het onderzoek 
is meer inzicht te vergaren in de verschillende manieren waarop gemeentelijk mensenhandelbeleid zich 
ontwikkelt en heeft ontwikkeld. 

Jurisprudentieonderzoek: Verblijfsregeling mensenhandel

De Nationaal Rapporteur gaat in 2016 vreemdelingrechtelijke jurisprudentie onderzoeken in verband met de 
verblijfsregeling mensenhandel. Gekeken wordt naar de beslissingen op aanvragen niet-tijdelijk humanitair 
mensenhandel en waarover is geprocedeerd tot aan de Afdeling bestuursrechtspraak van de Raad van State. 
Uit het veld komen signalen dat de aanvragen voor verblijfsrecht niet-tijdelijk humanitair de laatste jaren 
veel minder dan voorheen worden toegewezen. Met dit jurisprudentieonderzoek wil de Nationaal Rappor-
teur hier meer zicht op krijgen en op de vraag wat de meest voorname redenen zijn dat aanvragen worden 
afgewezen.

Rapport: Zicht op kwetsbaarheid. Een verkennend onderzoek naar de kwetsbaarheid van zeven 
groepen kinderen.

In dit rapport worden zeven groepen kinderen die mogelijk kwetsbaar zijn voor mensenhandel onder de loep 
genomen. Doel van het rapport is om meer inzicht te krijgen in hun kwetsbaarheid en om te kijken welke 
vervolgstappen moeten worden genomen om mensenhandel binnen deze groepen te voorkomen en te be-
strijden. Het rapport wordt 11 april 2016 gepubliceerd. 

Te publiceren artikelen 

Artikel: Establishing Trafficking in Human Beings for the Purpose of Organ Removal and Improving 
Cross-Border Collaboration in Criminal Cases: Recommendations

In dit artikel van een reeks van auteurs waaronder Floor Hol en Luuk Esser wordt ingegaan op orgaanhandel 
en mensenhandel. Het is van belang de kennis over orgaanhandel en mensenhandel met het oogmerk van 
orgaanverwijdering te vergroten, bewustwording te creëren en de aanpak te helpen verbeteren. Het artikel 
in Transplantation Direct kwam tot stand naar aanleiding van de HOTT-conferentie in november 2014. Het 
doel van het HOTT-project, dat door de Europese Commissie gefinancierd wordt, is om kennis deze onder-
werpen te verbeteren. De Nationaal Rapporteur is nog steeds als adviseur verbonden aan het project.

1

1

1

4

4

3

3

3

3

2

2



17
nationaal rapporteur mensenhandel en seksueel geweld tegen kinderen 
Jaarplan 2016

Het artikel ‘Establishing Trafficking in Human Beings for the Purpose of Organ Removal and Improving 
Cross-Border Collaboration in Criminal Cases: Recommendations’ is online verschenen op de website van 
Transplantation Direct en wordt nog in het tijdschrift gepubliceerd.

Artikel: De rol van rechters bij de interpretatie van het mensenhandeldelict

In dit artikel van Luuk Esser en Corinne Dettmeijer-Vermeulen ligt de focus op de rol van de rechter bij de 
interpretatie van nationale mensenhandeldefinities die op de internationale definitie van mensenhandel 
zijn gestoeld. Volgens de auteurs is de rol van de rechter jarenlang afwezig geweest in het discours over de 
mensenhandeldefinitie. Het artikel zal in het voorjaar van 2016 verschijnen in Anti Trafficking Review.

5.3 Universitair onderwijs, onderwijs aan rechters en officieren van Justitie
Ook in 2016 levert de Nationaal Rapporteur een bijdrage aan het keuzevak mensenhandel op de Universiteit 
Leiden. Dit vak is in 2015 op haar initiatief en met haar inhoudelijke steun opgezet. De evaluatie aan het eind 
van het eerste jaar was zeer positief. Het vak wordt met ingang van dit jaar ook aangeboden in het honours-
programma van de Universiteit.  Daarnaast geven de Nationaal Rapporteur en haar medewerkers gastcollege 
op verschillende Universiteiten en verzorgen zij college bij de SSR (de opleiding voor rechters en officieren 
van justitie). Het is de verwachting dat ook in het buitenland gastcollege wordt gegeven. Hierbij betreft het 
dan uitnodigingen waarbij in sommige gevallen wordt samengewerkt met Nederlandse ambassades in het 
buitenland.

6 Internationale samenwerkingsprojecten

De Nationaal Rapporteur is betrokken bij een reeks internationale projecten. Medewerking neemt de vorm 
aan van het delen van kennis en expertise en het in verbinding brengen van organisaties en personen die 
actief zijn in de aanpak van mensenhandel en seksueel geweld.

De afgelopen jaren heeft de rapporteur zich verbonden aan verscheidene, door de Europese Commissie ge-
financierde, projecten tegen mensenhandel en seksueel geweld tegen kinderen. Begin 2016 heeft zij haar 
medewerking toegezegd aan enkele Europese projectvoorstellen die zich richten op deelonderwerpen van 
de aanpak van mensenhandel binnen de huidige migratie- en asielstromen. Over de toekenning van finan-
ciering zal de Europese Commissie later in 2016 beslissen.

7 Vooruitblik 2017

Tiende rapportage mensenhandel

In 2016 start de Nationaal Rapporteur met het werk aan de tiende rapportage mensenhandel. Bovenstaande 
ambities komen hierin tot uiting. In het jaarplan dat eind 2016, begin 2017 verschijnt wordt aan de inhoud 
van dit rapport aandacht gegeven.

Opvolger Rapport Op Goede Grond

 In 2016 start de Nationaal Rapporteur met het werk aan het vervolg van het rapport ‘Op goede grond’. Het is de 
intentie dat dit rapport medio 2017 aangeboden wordt. In het jaarplan dat eind 2016, begin 2017 verschijnt 
wordt aan de inhoud en de verwachte verschijningsdatum van dit rapport meer aandacht gegeven. 

1 3

3

1

1

42

5



18
nationaal rapporteur mensenhandel en seksueel geweld tegen kinderen 
Jaarplan 2016

Politieonderzoek

In het rapport ‘Op Goede Grond’ constateerde de Nationaal Rapporteur dat de drempel tot politieonderzoek in 
zedenzaken hoog is, zowel voor het doen van aangifte als voor het starten van ambtshalve onderzoek. In 2015 
hebben de politie en het OM hun werkinstructies, onder meer op deze punten, aangepast. De Nationaal 
Rapporteur zal conform haar wettelijke taakstelling monitoren hoe deze aanpassingen op papier, in de prak-
tijk vorm krijgen. Zij is voornemens dit te doen door middel van een onderzoek naar de informatieve ge-
sprekken die de politie in 2016 met slachtoffers heeft gevoerd.  

Evaluatie instituut Nationaal Rapporteur

In 2016 zal het WODC opdracht geven tot de wettelijk voorgeschreven evaluatie van het instituut Nationaal 
Rapporteur. Deze verplichting vloeit voort uit artikel 9 van de Wet op de Nationaal Rapporteur en was eerder 
opgenomen in de Regeling Instelling Nationaal Rapporteur Mensenhandel en Seksueel Geweld tegen Kinde-
ren. Het is de verwachting dat dit onderzoek eind 2016/begin 2017 zal zijn afgerond.

3



19
nationaal rapporteur mensenhandel en seksueel geweld tegen kinderen 
Jaarplan 2016

Postadres
Postbus 20301
2500 EH Den Haag

T 070 – 3704514
www.nationaalrapporteur.nl

Juni 2016


	Inhoud
	1 Positie en kerntaak van de Nationaal Rapporteur Mensenhandel en SeksueelGeweld tegen Kinderen
	2 Bureau
	3 Terugblik op 2015
	3.1 Terugblik Seksueel Geweld tegen Kinderen
	3.1.1 Rapporten en publicaties
	3.1.2 Artikelen

	3.2 Terugblik Mensenhandel
	3.2.1 Rapporten
	3.2.2 Artikelen


	4. Conferenties, expertmeetings en gesprekken in het buitenland in 2015
	5 Vooruitblik op 2016
	5.1 Vooruitblik Seksueel Geweld tegen Kinderen
	5.2 Vooruitblik Mensenhandel
	5.3 Universitair onderwijs, onderwijs aan rechters en officieren van Justitie

	6 Internationale samenwerkingsprojecten
	7 Vooruitblik 2017



