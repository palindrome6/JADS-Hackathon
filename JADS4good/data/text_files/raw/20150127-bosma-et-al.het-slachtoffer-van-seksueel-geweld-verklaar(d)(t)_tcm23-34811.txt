

































9Afl. 1 - januari 2015DD  2015/2

Stylesheet: T3d V1 2

 A.K. Bosma, L. van Krimpen & L.M.E. Menenti 1   Artikel 
 Het slachtoffer van seksueel geweld verklaar(d)(t) 2     

 DD 2015/2    

  De politie houdt bij verklaringen van slachtoffers van seksueel geweld rekening met de moge-
lijkheid dat sprake is van een onjuiste verklaring. Dit artikel evalueert kenmerken, door recher-
cheurs genoemd in een belevingsonderzoek toegespitst op verklaringen van tienermeisjes, die 
kunnen wijzen op een onjuiste verklaring. Wij vergelijken deze kenmerken met misvattingen 
over en bekende gevolgen van seksueel geweld tegen kinderen. Wij concluderen dat de meeste 
genoemde kenmerken in werkelijkheid geen indicatie hoeven te zijn van onjuistheid. Door ver-
groting van kennis over misvattingen over en gevolgen van seksueel geweld geven wij een 
aanzet tot verlaging van de drempel voor slachtoffers om te verklaren.     

  1  Inleiding   

 Recent verscheen in de Telegraaf een artikel over een tienermeisje dat jarenlang misbruikt was door 
haar sportleraar. 3    Terugkijkend op het strafrechtelijk traject tot nu toe – na 3,5 jaar loopt dat nog 
steeds – zegt het slachtoffer: ‘als ik dit allemaal van tevoren had geweten, dan was ik nooit naar de 
politie gestapt’. Eén van de drempels die zij ervoer was het doen van aangifte: zo kreeg zij een week 
bedenktijd, waarbij meermalen werd benadrukt dat het doen van een valse aangifte strafbaar is. 
 De drempel waar dit slachtoffer tegenaan is gelopen is ook gesignaleerd in Nederlands on-
derzoek naar seksueel geweld tegen kinderen. 4    De Nationaal Rapporteur Mensenhandel 
en Seksueel Geweld tegen Kinderen heeft om die reden onder meer aanbevolen om ‘meer 
slachtoffers [te] zien’ en daartoe de drempel tot het politieonderzoek te verlagen. 5    Beide 
aanbevelingen gaan er in de kern om dat de drempel tot het melden of aangifte doen van 
seksueel geweld tegen kinderen voor slachtoffers en hun ouders op dit moment hoog is. Die 
drempel omvat onder meer de waakzaamheid door de politie voor een onjuiste aangifte die 
zich kan uiten in wantrouwen tegenover de juistheid van de verklaring. 
 In dit artikel beschouwen wij deze kritische blik van de politie over verklaringen van seksueel 
misbruik nader. We bespreken onderzoek naar de kenmerken van verklaringen die volgens re-
chercheurs kunnen wijzen op valse of onjuiste aangiftes, en bespreken vervolgens in hoeverre 
deze kenmerken inderdaad bruikbaar zijn om onjuiste aangiftes te herkennen. Specifiek gaan 
wij in op verklaringen van tienermeisjes: uit onderzoek van Van Wijk e.a. is gebleken dat recher-
cheurs deze groep als een risicogroep beschouwen voor het doen van valse aangiftes. 6    Ook is dit 
de grootste groep minderjarige slachtoffers van seksueel geweld die de politie in beeld heeft. 7    
 Een van de weinige onderzoeken in Nederland naar onjuiste – in dit geval valse – aangiften 
over seksueel geweld tegen meisjes in de leeftijdscategorie 12-18 is het genoemde onder-

  1  A.K. Bosma was ten tijde van het schrijven van dit artikel stagiaire bij de Nationaal Rapporteur Mensenhandel en 
Seksueel Geweld tegen Kinderen en is nu als promovenda verbonden aan INTERVICT, Tilburg University. L. van 
Krimpen en L.M.E. Menenti zijn onderzoekers bij de Nationaal Rapporteur. 

  2  Citeerwijze: A.K. Bosma LL.M. MSc, L. van Krimpen LL.M. & dr. L.M.E. Menenti, ‘Het slachtoffer van seksueel 
geweld verklaar(d)(t)’, DD 2015/2. 

  3  Belleman, De Telegraaf 23 augustus 2014. 
  4  Nationaal Rapporteur Mensenhandel en Seksueel Geweld tegen Kinderen 2014. 
  5  Nationaal Rapporteur Mensenhandel en Seksueel Geweld tegen Kinderen 2014, p. 305-306: aanbeveling 4 en 5. 
  6  Van Wijk & Nieuwenhuis 2011 p. 10; Van Wijk, Van Leiden & Van Ham 2013, p. 3. 
  7  Uit politiecijfers van (voormalig) regio Hollands-Midden 2011-2012, geanalyseerd door de Nationaal Rappor-

teur (2014, p. 189), blijkt dat de meeste gevallen van seksueel geweld tegen kinderen die de politie als melding 
bereiken een vrouwelijk slachtoffer tussen de 12 en 18 jaar betreffen. In het continuüm van delict tot veroor-
deling ligt de melding nog voor de aangifte of opsporing. De melding hoeft niet te worden gedaan door het 
slachtoffer zelf. 

T3d_DD_1501_bw_V02.indd   9T3d_DD_1501_bw_V02.indd   9 1/20/2015   1:55:11 PM1/20/2015   1:55:11 PM



10 Afl. 1 - januari 2015 DD  2015/2

Stylesheet: T3d V1 2

ArtikelHET SLACHTOFFER VAN SEKSUEEL GEWELD VERKLAAR(D)(T) 

zoek van Van Wijk en Nieuwenhuis. 8    Dit onderzoek, dat kan worden gezien als  belevingson-
derzoek , is het best beschikbare onderzoek dat laat zien welke kenmerken rechercheurs in 
Nederland gebruiken als indicatie van valsheid van de aangiften. Van Wijk en Nieuwenhuis 9    
hebben rechercheurs gevraagd waaraan zij een valse aangifte kunnen herkennen. De geïn-
terviewde rechercheurs denken dat bepaalde kenmerken van de aangifte, zoals de vertra-
ging van aangifte en inconsistentie van de verklaring, duiden op valsheid (paragraaf 2.2). 
In dit artikel bekijken wij nader of het aantreffen van deze kenmerken van een aangifte 
inderdaad de conclusie rechtvaardigt dat de aangifte mogelijk vals is. 
 Er bestaat in de literatuur nog geen consensus over kenmerken van verklaringen die daad-
werkelijk wijzen op onjuistheid. Daarom kunnen de genoemde kenmerken alleen verge-
leken worden met wat in ieder geval  geen  bruikbare criteria zijn om de juistheid van een 
aangifte te beoordelen. Ten eerste zetten wij die kenmerken daarom af tegen misvattingen 
over seksueel geweld tegen kinderen zoals die blijken uit de literatuur (paragraaf 3). De 
interpretatie van kenmerken van de verklaring blijkt soms gehinderd door verkeerde ver-
onderstellingen, waardoor de kenmerken ten onrechte worden bestempeld als indicatie 
van valsheid. Ook kijken wij naar de bekende gevolgen van seksueel geweld tegen kinderen 
en hoe deze gevolgen (de bereidheid tot) het doen van een melding of aangifte van het 
slachtoffer beïnvloeden (paragraaf 4). Kennis over seksueel geweld laat zien dat sommige 
kenmerken, zoals de inconsistentie van de verklaring, juist passen bij de gevolgen van het 
ervaren van dit delict. Als het slachtoffer lijdt aan een posttraumatische stress stoornis 
kan dit bijvoorbeeld de herinneringen vervormen. Wij concluderen hieruit dat de door re-
chercheurs genoemde kenmerken van valse aangiften niet gebruikt kunnen worden om de 
betrouwbaarheid van een verklaring te beoordelen (paragraaf 5). 
 Gezien het onderwerp van dit artikel is ook de meer algemene kennis over de betrouwbaarheid 
en geloofwaardigheid van (getuigen)verklaringen waardevol. De literatuur hierover heeft drie 
begrippen van kwaliteit van de verklaring blootgelegd: consistentie, accuratesse en volledig-
heid. 10    Daarnaast spelen ook coherentie en plausibiliteit een rol. Dubelaar merkt op dat al deze 
begrippen van belang zijn, maar dat er ‘fouten’ kunnen voorkomen, die de kwaliteit van de ver-
klaring beïnvloeden en wellicht het oordeel erover sturen. 11    De manier waarop deze begrippen 
worden ingevuld, hangt echter sterk af van het type delict waarover de verklaring gaat. Daarom 
gaan wij in dit artikel vooral in op de houding van rechercheurs tegenover aangifte over  seksu-
eel misbruik door tienermeisjes  en de literatuur die daarover beschikbaar is in plaats van op de 
algemene literatuur over betrouwbaarheid en geloofwaardigheid van getuigen.     

  2  Kenmerk van een onjuiste verklaring of misvatting?   

 Zoals opgemerkt in de inleiding, blijkt uit onderzoek van Van Wijk e.a. dat rechercheurs 
tienermeisjes zien als een risicogroep voor valse aangifte. 12    De  Aanwijzing opsporing en 
vervolging inzake seksueel misbruik  (hierna: (de) Aanwijzing) 13    schrijft voor hoe politie en 
Openbaar Ministerie dienen te handelen in zedenzaken. De Aanwijzing schrijft een kriti-
sche houding voor door expliciet en prominent rekening te houden met de mogelijkheid dat 
een aangifte bewust of onbewust onjuist is (paragraaf 2.1 gaat dieper in op de terminologie 

  8  Van Wijk & Nieuwenhuis 2011. 
  9  Van Wijk & Nieuwenhuis 2011. 
  10  Dubelaar 2014, p. 165-167. 
  11  Dubelaar 2014, p. 166. 
  12  Van Wijk & Nieuwenhuis 2011 p. 10; Van Wijk, Van Leiden & Van Ham 2013, p. 3. 
  13   Aanwijzing opsporing en vervolging inzake seksueel misbruik  2010A026, i.w.tr. 1 januari 2011, Stcrt. 2010, 

19123. 

T3d_DD_1501_bw_V02.indd   10T3d_DD_1501_bw_V02.indd   10 1/20/2015   1:55:11 PM1/20/2015   1:55:11 PM



11Afl. 1 - januari 2015DD  2015/2

Stylesheet: T3d V1 2

Artikel HET SLACHTOFFER VAN SEKSUEEL GEWELD VERKLAAR(D)(T) 

die hier wordt gehanteerd). De Aanwijzing stuurt op deze manier de handelswijze van de 
rechercheurs zonder dat zij concrete kenmerken aanwijst die als indicator van onjuistheid 
kunnen worden gebruikt. Rechercheurs moeten dus zelf op zoek naar indicatoren. Para-
graaf 2.2 gaat nader in op de kenmerken die rechercheurs hiervoor gebruiken. De Aanwij-
zing is verder niet alleen de enige feitgerelateerde Aanwijzing die het woord  aangever  in 
plaats van  slachtoffer  gebruikt, de Aanwijzing valt ook op door de hoeveelheid tekst die 
wordt gewijd aan de mogelijkheid van onjuiste aangiften. 
 Sommigen zien in de nadruk op onjuistheid in de Aanwijzing een succes in het reduceren 
van het aantal onjuiste aangiften. Volgens Van Wijk e.a. is met een even groot gebleven aan-
tal mogelijk onjuiste meldingen, het aantal mogelijk onjuiste aangiften namelijk gedaald. 14    
Het stadium tussen melding en aangifte is precies de fase waarin rechercheurs zich volgens 
de Aanwijzing kritisch moeten opstellen. Anderen zien in de Aanwijzing wantrouwen of een 
te hoge drempel die wordt opgeworpen richting het slachtoffer. 15    In die laatste visie zorgt de 
drempel ervoor dat behalve onjuiste ook juiste meldingen niet meer in een aangifte worden 
voortgezet. De Nationaal Rapporteur merkt op dat met de huidige werkwijze, vooral tijdens 
het informatieve gesprek dat in lijn met de Aanwijzing voor het opnemen van de aangifte 
met het slachtoffer wordt gevoerd, ‘wellicht ten onrechte te veel nadruk [komt] te liggen op 
de mogelijkheid dat sprake kan zijn van een bewust, dan wel onbewust onjuiste aangifte.’ 16    
Deze nadruk is één van de factoren die een rol lijken te spelen in het grote aantal (>70% 17   ) 
meldingen dat afvalt in het strafrechtelijk traject richting aangifte. 18       

  2.1  Wat is een ‘onjuiste verklaring’?   
 De terminologie die wordt gebruikt om aan te geven dat wordt vermoed dat de melding of 
aangifte niet strookt met de werkelijkheid is breed. Er wordt gesproken van valsheid, on-
juistheid, onbetrouwbaarheid en/of ongeloofwaardigheid. Zelfs binnen één document kun-
nen begrippen meerdere betekenissen hebben. Zo spreekt de Aanwijzing in de inleiding 
over  onjuiste aangiften  (bewust (vals) of onbewust) en  waarheidsgetrouwheid  van de aan-
gifte, maar wordt daarna vooral de term  valsheid  gebruikt, ook wanneer die gericht lijkt op 
onjuistheid in het algemeen. 19    Om onduidelijkheid zo veel mogelijk te vermijden, gebruiken 
we in dit artikel de volgende termen: 

      •   Verklaring:     verzamelterm:  melding  (voor informatief gesprek) en (officiële)  aangifte  
samen; 

      •   Onjuist:     verzamelterm: verklaring die  vals  (bewust onjuist) of  onbewust onjuist  is. 

   Ook al trachten wij in dit artikel de zojuist genoemde termen consistent te gebruiken, 20    in-
compatibiliteit van termen gebruikt in andere onderzoeken en in de praktijk kan wel leiden 

  14  Van Wijk, Van Leiden & Van Ham 2013. 
  15  Bijvoorbeeld Van der Aa & Okur 2011 en Nationaal Rapporteur Mensenhandel en Seksueel Geweld tegen Kinde-

ren 2014. 
  16  Nationaal Rapporteur Mensenhandel en Seksueel Geweld tegen Kinderen 2014, p. 174. 
  17  Nationaal Rapporteur Mensenhandel en Seksueel Geweld tegen Kinderen 2014, p. 190. Vgl. Van Wijk, Van Leiden & 

Van Ham 2013, p. 1 die uitgaan van cijfers tussen de 50 en 75%). Zie verder Van Wijk & Nieuwenhuis 2011, p. 33. 
  18  Nationaal Rapporteur Mensenhandel en Seksueel Geweld tegen Kinderen 2014, p. 194. De twee andere factoren 

die worden genoemd zijn: (1) de vele onderwerpen, waaronder veel nadelen van het doen van aangifte, die tij-
dens het informatief gesprek dat plaatsvindt tussen de melding en aangifte moeten worden besproken; en (2) 
de bedenktijd voor slachtoffers. 

  19  Bijvoorbeeld par. 2, opsporing, fase 2, alinea 5 en 7. 
  20  Voor zover mogelijk. Bij verwijzing naar andere literatuur moet vaak de terminologie van dat artikel worden 

aangehouden omdat niet expliciet wordt gemaakt wat de achtergrond is van de daar gebruikte terminologie. 

T3d_DD_1501_bw_V02.indd   11T3d_DD_1501_bw_V02.indd   11 1/20/2015   1:55:11 PM1/20/2015   1:55:11 PM



12 Afl. 1 - januari 2015 DD  2015/2

Stylesheet: T3d V1 2

ArtikelHET SLACHTOFFER VAN SEKSUEEL GEWELD VERKLAAR(D)(T) 

tot vergelijkingsproblemen. Dat begint al bij het inschatten van het risico van een valse aan-
gifte. (Internationale) schattingen van het percentage lopen uiteen van 1,5% tot 90% van het 
totaal aantal aangiften. 21    Het is mogelijk dat een deel van de schattingen is gebaseerd op ge-
gevens over onbewuste onjuistheid in plaats van valsheid of op gedeeltelijke onjuistheid in 
plaats van gehele onjuistheid. Een nog belangrijker probleem is dat verschillende kenmer-
ken van een (mogelijk) onjuiste aangifte die worden genoemd door rechercheurs laten zien 
dat de inhoud van het begrip ‘onjuist’ uiteenloopt. Het begrip onjuist wordt bijvoorbeeld 
ingevuld door ‘inconsistent’ of door ‘onvolledig’. 22    De wetenschappelijke onderbouwing van 
het werkelijke aantal bewust en onbewust onjuiste aangiften is, kortom, niet eenduidig. 23        

  2.2  Kenmerken van de verklaring die op onjuistheid wijzen   
 In het belevingsonderzoek naar valse aangiften hebben Van Wijk en Nieuwenhuis zeden-
rechercheurs uit 18 Nederlandse politieregio’s geïnterviewd. Uit dit onderzoek komen ver-
schillende kenmerken naar voren die volgens rechercheurs kunnen wijzen op valsheid van 
de aangifte, en daarmee dus twijfel oproepen:       

  •  Vertragingen in het proces van aangifte (dagen, weken).     
  •  Het initiatief van de aangifte ligt bij een derde (bijvoorbeeld een ouder).     
  •  Ontbreken van essentiële informatie: slachtoffer zegt dat ze zich delen niet kan herin-

neren, bijvoorbeeld doordat zij gedrogeerd was.     
  •  Emoties passen niet bij het verhaal dat het slachtoffer vertelt.     
  •  Verklaring is niet consistent en logisch, er komt steeds meer informatie bij of het slacht-

offer geeft ontwijkende antwoorden/gaat niet in op details.     
  •  Sporen ondersteunen het bewijs niet of het slachtoffer wil niet meewerken aan foren-

sisch of medisch onderzoek.     
  •  Verklaring van het slachtoffer komt niet overeen met getuigenverklaringen. 24        

 Als motief voor het doen van valse aangiften komen uit de interviews drie hoofdredenen 
naar voren:     

  •  De valse aangifte verschaft een alibi.     
  •  De valse aangifte is een manier om aandacht te vragen.     
  •  Het slachtoffer heeft persoonlijke problemen: psychische- of psychosociale problemen 

of problemen met het aangeven van grenzen op seksueel gebied. 25        

 De kenmerken die hier worden genoemd zorgen voor  twijfel  omtrent de juistheid van de 
verklaring. Dat betekent dat deze kenmerken in de ogen van de rechercheurs  risicover-
hogend  zijn. Het gaat dus niet om een absolute indicatie van valsheid. Wel geldt dat het 
ontbreken van bovenstaande kenmerken een bevestiging van de (waarschijnlijke) juistheid 
van de aangifte met zich brengt. 26    Het is dus niet alleen zo dat de bevraagde rechercheurs 
de kenmerken associëren met valsheid. Om te bevestigen dat een verklaring echt is, kijken 
zij of dezelfde kenmerken ontbreken bij de verklaring. 

  21  Van Wijk & Nieuwenhuis 2011, p. 21. Zie ook Marshall & Alison 2006, p. 22, die nog een extremer beeld schet-
sen: tussen de 0.25% en 100%. 

  22  Zie bijvoorbeeld Nierop & Van den Eshof 2008, p. 14-15 en Van Wijk & Nieuwenhuis 2011, p. 21. 
  23  Van Wijk & Nieuwenhuis 2011, p. 21. 
  24  Van Wijk & Nieuwenhuis 2011, p. 34-37. 
  25  Van Wijk & Nieuwenhuis 2011, p. 35. 
  26  Van Wijk & Nieuwenhuis 2011, p. 36. 

T3d_DD_1501_bw_V02.indd   12T3d_DD_1501_bw_V02.indd   12 1/20/2015   1:55:11 PM1/20/2015   1:55:11 PM



13Afl. 1 - januari 2015DD  2015/2

Stylesheet: T3d V1 2

Artikel HET SLACHTOFFER VAN SEKSUEEL GEWELD VERKLAAR(D)(T) 

 Het blijft onduidelijk hoe vaak rechercheurs de genoemde kenmerken daadwerkelijk ge-
bruiken. Gezien de exploratieve aard van het belevingsonderzoek geven Van Wijk en 
Nieuwenhuis geen rangorde aan. De kenmerken moeten dan ook niet worden opgevat als 
een overzicht dat kan worden afgevinkt als men onderzoekt of er sprake is van een valse 
aangifte, maar als elementen die tenminste bij een aantal rechercheurs twijfel oproepen. 
 Ook hebben Van Wijk en Nieuwenhuis niet gevraagd naar de oorsprong van deze kenmer-
ken, zodat onduidelijk blijft waar de rechercheurs deze op baseren. In de internationale 
literatuur wordt wel opgemerkt dat rechercheurs oordelen over (on)juistheid op basis van 
onderbuikgevoelens of vuistregels. 27    De volgende paragrafen behandelen de (empirische) 
literatuur over onjuiste aangiften.      

  3  Misvattingen   

 Idealiter zouden wij de kenmerken zoals hierboven beschreven vergelijken met een over-
zicht van empirisch onderbouwde kenmerken van verklaringen die wijzen op onjuistheid. 
Zoals al opgemerkt is een dergelijk overzicht (nog) niet beschikbaar. Het doen van onder-
zoek waarbij daadwerkelijke onjuiste verklaringen worden vergeleken met in de praktijk 
onjuist genoemde verklaringen is lastig: 28    hiervoor is een van de politiepraktijk onafhanke-
lijke bron voor de (on)juistheid van een verklaring nodig. Bij gebrek aan empirisch onder-
bouwde kenmerken van een onjuiste verklaring kunnen wij wel bekijken bij welke van de 
bovengenoemde kenmerken volgens de literatuur géén sprake is van indicatie van onjuist-
heid. Uit onderzoek is namelijk bekend dat verschillende veronderstellingen die mensen 
hebben over zowel de gevolgen van en (medisch) onderzoek naar seksueel geweld als de 
kenmerken van een verklaring rondom seksueel geweld, empirisch zijn weerlegd en dus 
misvattingen zijn.29   In de (internationale) literatuur zijn zulke misvattingen verzameld aan 
de hand van verschillende eerder uitgevoerde empirische studies. Dergelijke verzamelingen 
geven een goed overzicht van de bestaande misvattingen. 
 Drie van die bestaande misvattingen uit de literatuur 30   die in deze verzameling voorkomen 
en relevant zijn voor de in paragraaf 2.2 genoemde kenmerken zijn:     

  •  Het na langere tijd doen van de melding is een bewijs van liegen.     
  •  Een fysiek onderzoek door een dokter kan het seksueel geweld bijna altijd aantonen.     
  •  Inconsistenties in de verklaring van een kind omtrent seksueel misbruik wijzen erop 

dat de melding vals is.31       

 Hiervan is dus bekend dat deze onjuist zijn. Tabel 1 vergelijkt deze kenmerken met de ken-
merken uit paragraaf 2.2. Uit deze tabel blijkt dat drie van de kenmerken genoemd door de 

  27  Marshall & Alison 2006, p. 22. 
  28  Er zijn wel een paar mogelijkheden, maar deze geven geen andere duiding aan de eerder genoemde kenmer-

ken. Een eerste mogelijkheid is zoals gebruikt door Van Wijk & Nieuwenhuis 2011 zelf: (alleen) de verklaringen 
waarvan het slachtoffer zelf aangeeft dat deze vals zijn worden gezien als valse aangifte. Op basis van dit on-
derzoek zijn er ‘geen achtergronden van de aangeefsters of kenmerken van de aangiften aan te wijzen die op 
zichzelf en onomwonden de (on)waarheid van een aangifte tonen’, p. 75. Marshall & Alison 2006 gebruikten 
de methode van door niet-slachtoffers fictief opgemaakte verklaringen als vergelijkingsmateriaal tot echte 
verklaringen, maar dit onderzoek heeft weinig raakvlakken met de kenmerken die zijn besproken in par. 2.2. 

29 Collings 1997; Cromer & Goldsmidt 2010, p. 619, Cossins, Goodman-Delahunty & O’Brien 2009.
30 Collings 1997; Cromer & Goldsmidt 2010, p. 619, Cossins, Goodman-Delahunty & O’Brien 2009.
31 Cossins, Goodman-Delahunty & O’Brien 2009. In relatie tot deze drie stellingen wordt gerefereerd aan eer-

der gedaan empirisch onderzoek door o.a. Blackwell 2008; Johnson, 2004; Klettke, Raftopolous & Small 2008; 
London, Bruck, Ceci & Shuman 2005; Morison & Greene 1992; Pipe, Lamb, Orbach & Cederborch 2007.

T3d_DD_1501_bw_V02.indd   13T3d_DD_1501_bw_V02.indd   13 1/20/2015   1:55:11 PM1/20/2015   1:55:11 PM



14 Afl. 1 - januari 2015 DD  2015/2

Stylesheet: T3d V1 2

ArtikelHET SLACHTOFFER VAN SEKSUEEL GEWELD VERKLAAR(D)(T) 

door Van Wijk en Nieuwenhuis geïnterviewde rechercheurs niet onderscheidend kunnen 
zijn als kenmerk om aan te tonen dat een aangifte onjuist is: het is niet waar dat het pas na 
langere tijd melden of aangifte doen of inconsistent zijn in de verklaring een bewijs is van 
liegen en het is niet waar dat als er geen sporen zijn die het bewijs ondersteunen er geen 
seksueel geweld heeft plaatsgevonden. Met andere woorden: deze kenmerken zeggen niets 
over de mogelijkheid van de (on)waarheid van de verklaring. 
 Aan de andere kant is het uiteraard ook niet zo dat als, bijvoorbeeld, het na langere tijd doen van 
de melding géén bewijs is voor liegen, het dan wél een bewijs is voor het spreken van de waar-
heid. Als een door rechercheurs genoemd mogelijk kenmerk van een onjuiste aangifte (bijvoor-
beeld ‘vertraging’) blijkt te berusten op een bekende misvatting, kan dit worden gebruikt om 
een oordeel te geven over noch juistheid noch (het risico op) valsheid van de verklaring.   

 Tabel 1 

  Kenmerken van onjuiste aangiften vol-
gens rechercheurs onderz.  
 Van Wijk & Nieuwenhuis 2011 (§2.2) 

  Kenmerk kan berusten op de volgende 
misvatting:  
 (deze stelling is dus  niet  waar) 

  Kenmerken  
 Vertraging in het proces van aangifte 

 Het na langere tijd doen van melding is een 
bewijs van liegen 

 Initiatief ligt bij een derde 

 Ontbreken van essentiële informatie 

 Emoties passen niet bij verklaring 

 Verklaring is inconsistent  Inconsistenties wijzen op valsheid 

 Sporen ondersteunen verklaring niet/
wil niet meewerken aan onderz. 

 Een fysiek onderzoek kan het seksueel 
geweld bijna altijd aantonen 

 Verklaring komt niet overeen met getui-
genverklaring en

  Motieven  
 Alibi 

 Aandacht vragen 

 Persoonlijke problemen     
  -  psychisch/psychosociaal     
  -  aangeven grenzen op seksueel gebied   

      4  Kenmerk van een onjuiste verklaring of gevolg van seksueel 
geweld?   

 In deze paragraaf worden de in paragraaf 2.2 beschreven kenmerken afgezet tegen be-
kende gevolgen van seksueel geweld. We onderzoeken of seksueel geweld een zodanige 
invloed kan hebben op een verklaring dat deze verklaring juist kenmerken gaat vertonen 
die in de praktijk in verband worden gebracht met valsheid van die verklaring. Als een 
dergelijk verband bestaat, kunnen die kenmerken niet als onderscheidend gelden voor de 
vaststelling van de valsheid van de verklaring. Hoewel niet alle slachtoffers last krijgen van 
(een deel van) deze gevolgen, is de kans dat deze optreden zodanig aanwezig dat men er in 
ieder geval rekening mee moet houden dat het slachtoffer hierdoor wordt beïnvloed, ook 
als het gaat om het afleggen van een verklaring bij de politie.    

T3d_DD_1501_bw_V02.indd   14T3d_DD_1501_bw_V02.indd   14 1/20/2015   1:55:11 PM1/20/2015   1:55:11 PM



15Afl. 1 - januari 2015DD  2015/2

Stylesheet: T3d V1 2

Artikel HET SLACHTOFFER VAN SEKSUEEL GEWELD VERKLAAR(D)(T) 

  4.1  PTSS-gerelateerde symptomen   
 Een posttraumatische stress stoornis (PTSS) komt meer dan gemiddeld voor bij slachtoffers 
van seksueel geweld. De geschatte prevalentie loopt daarbij op tot rond de 50%: Bicanic 
baseert op literatuuronderzoek dat 33-50% van de slachtoffers van verkrachting lijdt aan 
 acute  PTSS, 32    Leferink leidt uit de internationale literatuur af dat 30-65% van de slachtoffers 
ooit in hun leven PTSS krijgen 33    en Ullman en Brecklin, die zelf slachtoffers hebben be-
vraagd, concluderen dat 41% van de slachtoffers kwalificeren voor de diagnose PTSS (zonder 
dat zij noodzakelijk officieel gediagnosticeerd zijn). 34    
 Voor vrouwelijke slachtoffers geldt dat zij, in vergelijking met mannen, tweemaal zoveel 
kans hebben PTSS te ontwikkelen als gevolg van een traumatische gebeurtenis. 35    Ook geldt 
dat hoe ouder kinderen zijn in geval van seksueel misbruik, hoe meer psychologische stress 
zij ervaren. 36    In de groep misbruikte tienermeisjes kan het percentage dat lijdt aan PTSS 
daarom nog wat hoger liggen dan bij de totale groep kinderen. 
 PTSS uit zich in symptomen die invloed kunnen hebben op de manier waarop het slachtof-
fer bij de politie verklaart. Door indringende herinneringen, flashbacks en herbelevingen 
van het misbruik, die kenmerkend zijn voor PTSS, kan het slachtoffer sterke psychische 
reacties vertonen op signalen die geassocieerd worden met het misbruik. Een slachtoffer 
kan bijvoorbeeld heel emotioneel reageren op bepaalde vragen van een rechercheur. Aan 
de andere kant kan het slachtoffer juist  numbness  (verdoving) vertonen, doordat de emotie 
wordt afgestompt bij prikkels gerelateerd aan het misbruik. 37    Voor een buitenstaander kan 
het dus lijken alsof de emoties niet passen bij (te sterk of te zwak zijn voor) wat het slacht-
offer vertelt. Als emoties niet passen bij een verklaring hoeft dit niet te betekenen dat de 
verklaring wellicht onjuist is – zoals dit door rechercheurs lijkt te worden geïnterpreteerd 
(zie par. 2.2) – maar kan dit een gevolg zijn van PTSS. 
 Door verhoogde of verlaagde emotionele prikkels kan het ook zo zijn dat het slachtoffer alles wat 
met het misbruik te maken heeft wil vermijden (zo ook de melding, aangifte of het (medisch) 
sporenonderzoek) 38    of dat bepaalde elementen van het misbruik prominenter of minder promi-
nent in de gedachten van het slachtoffer aanwezig zijn en daarom meer of minder tot uiting ko-
men in de verklaring. Dit kan inconsistenties in de verklaring tot gevolg hebben. 39    Ook zonder offi-
ciële diagnose kan het slachtoffer last hebben van symptomen zoals depressie en/of suïcidaliteit, 40    
slaapproblemen, schuldgevoelens en verlegenheid. 41    Deze emotionele gevolgen kunnen invloed 
hebben op de verklaring op de manier zoals hierboven beschreven, maar kunnen er ook toe leiden 
dat een slachtoffer pas na langere tijd aangifte doet. 42    Ook het kenmerk ‘vertraging van de aan-
gifte’ heeft geen onderscheidend vermogen. Kennis over  numbness  als symptoom van PTSS zorgt 
daarmee ook voor een nieuwe evaluatie van het kenmerk ‘het slachtoffer wil niet meewerken aan 
forensisch of medisch onderzoek’. In plaats van een indicatie van onjuistheid kan dit kenmerk een 
uiting zijn van een stoornis die optreedt als gevolg van seksueel misbruik. 

  32  Bicanic 2014, p. 13. Vergelijkbare resultaten (36-50%) voor (niet-acute) PTSD worden gevonden in een litera-
tuuronderzoek door Walker e.a. 2003, p. 115. 

  33  Leferink 2014, p. 42. 
  34  Ullman & Brecklin 2003, p. 51. 
  35  Leferink 2014, p. 42. Een verhoogde kans op PTSS bij meisjes geldt ook specifiek voor kindermisbruik: Walker 

e.a. 2004, p. 115 e.v. 
  36  Walker e.a. 2004, p. 117. 
  37  Hornor 2010, p. 360. 
  38  Vgl. Rachman 2001; zie ook Rothbaum, Foa, Riggs, Murdock & Walsh 1992. 
  39  Vgl. Hepp e.a. 2006. 
  40  Gidycz e.a. 2008; Paolucci, Genius & Violato, 2001; Lacasse & Mendelson, 2007; Senn, Carey & Vanable 2008. 
  41  Lacasse & Mendelson 2007, p. 425. 
  42  Lessing 2005, p. 20. 

T3d_DD_1501_bw_V02.indd   15T3d_DD_1501_bw_V02.indd   15 1/20/2015   1:55:11 PM1/20/2015   1:55:11 PM



16 Afl. 1 - januari 2015 DD  2015/2

Stylesheet: T3d V1 2

ArtikelHET SLACHTOFFER VAN SEKSUEEL GEWELD VERKLAAR(D)(T) 

 Samengevat past een aantal van de door rechercheurs genoemde kenmerken of motieven 
voor een mogelijk onjuiste verklaring (zie par. 2.2) ook bij de gevolgen van seksueel geweld. 
Deze kenmerken hebben dus niet het vermogen om onjuiste van juiste verklaringen te on-
derscheiden.     

  4.2  Gevolgen van het seksueel misbruik die disclosure vertragen of verhinderen   
 In het onderzoek van Van Wijk en Nieuwenhuis werden onder andere het ontbreken van 
essentiële informatie, het later geven of veranderen van informatie of het ontwijken van 
antwoorden en het niet willen meewerken aan onderzoek genoemd als kenmerken van een 
mogelijk valse aangifte. Zoals uit deze paragraaf zal blijken, zijn dit echter ook kenmerken 
die te maken hebben met  disclosure , het vertellen over het seksueel geweld. 
 Adolescenten vertellen relatief vaker over het misbruik dan andere groepen kinderen. 43    
Meisjes zijn eerder geneigd tot  disclosure  dan jongens. 44    Het is echter niet duidelijk of dit 
een puur sekseverschil is of dat dit samenhangt met andere factoren van het misbruik (bij-
voorbeeld bekendheid met de dader of soort misbruik). Dat tienermeisjes eerder vertellen 
dan andere slachtoffers – en misschien daarom wel de grootste groep melders zijn in de po-
litiecijfers 45    – wil echter nog niet zeggen dat het verhaal van het slachtoffer de strafrechts-
keten altijd bereikt en als dat wel zo is, dat de melding direct (korte tijd) na het misbruik 
wordt gedaan. Als het gaat om het zoeken van hulp bij problemen, wenden adolescenten 
zich over het algemeen eerder tot leeftijdsgenoten. Het minst graag zoeken zij hulp bij pro-
fessionals. 46    De gemiddelde tijd tussen delict en melding aan de politie ligt dan ook op 102 
dagen en 17% van de slachtoffers meldt pas na meer dan een jaar. 47    De melding wordt maar 
in 35% van de gevallen door het slachtoffer zelf gedaan, vaker zijn het de ouders of andere 
derden. 48    
 Redenen om niet te verklaren over seksueel misbruik kunnen zijn angst, schaamte, wan-
trouwen, schuldgevoelens en ongeloof als gevolg van het seksueel misbruik. 49    Deze rede-
nen kunnen zich ook richten op onderdelen van de verklaring. Voor slachtoffers van seksu-
eel misbruik is het zelfs ‘heel gebruikelijk dat zij – vaak uit schaamte of de angst om niet 
te worden geloofd – allerlei details van het misbruik weg (...) laten uit hun verklaringen’. 50    
Mocht de angst of schaamte later wegvallen, dan kan het zijn dat slachtoffers deze elemen-
ten alsnog toevoegen aan hun verklaring. Logischerwijs kan dit leiden tot latere aanvullin-
gen of veranderingen in de verklaring (inconsistenties).     

  4.3  Risicogedrag   
 Slachtoffers van seksueel geweld vertonen regelmatig risicogedrag. 51    Risicogedrag kan in 
verschillende categorieën worden ingedeeld: (1) seksueel risicogedrag, (2) ge- of misbruik 
van verdovende middelen en (3) risicogedrag in de sfeer van veiligheid (bijvoorbeeld het 

  43  London e.a. 2005, afl. 1, p. 201. Zij verwijzen o.a. naar studies van Everill & Waller (1995, met een disclosure rate 
van 69% bij meisjes die op hun 14e werden misbruikt) en Kellogg & Hutson (1995, 85% van de jongeren, op dat 
moment 19,5 jaar, misbruikt op hun (gemiddeld) 14e). 

  44  London e.a. 2005, afl. 1, p. 204; Walker e.a. 2004, p. 111. 
  45  Nationaal Rapporteur Mensenhandel en Seksueel Geweld tegen Kinderen 2014, p. 189. 
  46  Black e.a. 2008, p. 741. 
  47  Nationaal Rapporteur Mensenhandel en Seksueel Geweld tegen Kinderen 2014, p. 128. 
  48  Aanvullende analyse op data gerapporteerd in Nationaal Rapporteur Mensenhandel en Seksueel Geweld tegen 

Kinderen 2014, p.128-129. Voor de gehele groep slachtoffers is in 22% van de gevallen het slachtoffer zelf de 
melder. 

  49  Bicanic 2014, p. 27 e.v; Cromer & Goldsmith 2010, p. 634; London e.a., afl. 1, p. 204. 
  50  Candel, Merkelbach & Wessel 2010, p. 473. 
  51  Zie Cinq-Mars e.a. 2003; Raj, Silverman & Amaro 2000; Senn e.a. 2008; Walker e.a. 2004, p. 114. 

T3d_DD_1501_bw_V02.indd   16T3d_DD_1501_bw_V02.indd   16 1/20/2015   1:55:11 PM1/20/2015   1:55:11 PM



17Afl. 1 - januari 2015DD  2015/2

Stylesheet: T3d V1 2

Artikel HET SLACHTOFFER VAN SEKSUEEL GEWELD VERKLAAR(D)(T) 

uiten van agressie). Hier gaan wij in op het seksuele risicogedrag omdat de rechercheurs in 
het onderzoek van Van Wijk en Nieuwenhuis aangaven dat problemen met het aangeven 
van grenzen op seksueel gebied een motief kunnen zijn voor het doen van een valse aan-
gifte. 
 Seksueel misbruik bij meisjes (kind of adolescent) kan tot verhoogd seksueel risicogedrag 
leiden. 52    Seksueel risicogedrag bestaat uit verschillende gedragingen zoals het op jongere 
leeftijd voor het eerst geslachtsgemeenschap hebben, een hoger aantal seksuele partners 
op korte en/of lange termijn, een hogere kans om zich te prostitueren en een grotere kans 
dat ooit een SOA is gediagnostiseerd. 53    In samenhang met de categorie risicogedrag door 
ge- of misbruik van verdovende middelen blijkt ook uit de literatuur dat seksueel risicoge-
drag kan bestaan uit het innemen van alcohol voor seksuele activiteit. 54    
 Deze gedragingen, die een gevolg kunnen zijn van seksueel misbruik, kunnen door recher-
cheurs worden opgevat als problemen hebben met het aangeven van grenzen op seksueel 
gebied: zij zien bijvoorbeeld een jong tienermeisje dat veel weet over of ervaring lijkt te 
hebben met seksueel gedrag, waarover wordt gezegd dat zij veel vriendjes heeft, dat zij 
dronken was toen het seksuele contact dat zij als seksueel geweld bestempelt tot stand 
kwam, of dat wordt herkend uit het prostitutiecircuit. Toch geldt ook voor deze gedra-
gingen dat die niet als onderscheidend kenmerk van een valse aangifte kunnen worden 
gebruikt, omdat het mogelijke gevolgen zijn van seksueel geweld. 
 Omdat veel van de risicogedragingen zoals hierboven beschreven zich over langere tijd na 
het misbruik ontwikkelen (bijvoorbeeld: men ziet niet direct na het misbruik dat een meis-
je meerdere bedpartners heeft), is het ook belangrijk om op te merken dat ook gevolgen van 
 eerder  seksueel misbruik, oftewel seksueel geweld dat plaatsvond voor de meest recente 
victimisatie, meespelen. De volgende subparagraaf gaat in op herhaald slachtofferschap. 
Ook vertraging in de aangifte, zoals hierboven besproken, kan er natuurlijk voor zorgen dat 
risicogedrag zichtbaar is tijdens de fase waarin de verklaring wordt afgelegd.     

  4.4  Revictimisatie   
 Ook seksueel geweld dat plaatsvond vóór de meest recente victimisatie kan gevolgen kan 
hebben voor de verklaring over een nieuwer feit. Dat het zo belangrijk is om rekening te 
houden met herhaald slachtofferschap, oftewel  revictimisatie , blijkt onder andere uit het feit 
dat de meest zekere voorspeller voor seksuele victimisatie bestaat uit het eerder slachtof-
ferschap in dezelfde categorie. 55    Mocht daarom worden aangedragen dat bepaalde proble-
men een motief zijn voor het doen van een onjuiste aangifte, moet steeds worden bedacht 
dat deze problemen ook kunnen zijn veroorzaakt door eerder seksueel misbruik en dat 
daarmee juist een hogere kans bestaat dat dit slachtoffer opnieuw slachtoffer is geworden.      

  5  Conclusie   

 Met het oog op de waarheidsvinding in het strafproces proberen rechercheurs valse meldin-
gen of aangiften te herkennen en te voorkomen. In lijn met de Aanwijzing ligt er veel nadruk 
op mogelijke valse aangiften als het gaat om verklaringen over seksueel misbruik. Daarnaast 
blijkt uit onderzoek dat rechercheurs tienermeisjes tussen de 12 en 18 als risicovolle groep 
zien als het gaat om valse aangiften met betrekking tot seksueel misbruik. 56    Van Wijk en 

  52  Cinq-Mars e.a. 2003; Senn e.a. 2008. 
  53  Senn e.a. 2008, p. 721. 
  54  Gidycz e.a. 2008, p. 746. 
  55  Gidycz e.a. 2008, p. 745. Zie ook Hornor 2010, p. 361. 
  56  Van Wijk & Nieuwenhuis 2011, p.10; Van Wijk, Van Leiden & Van Ham 2013, p. 3. 

T3d_DD_1501_bw_V02.indd   17T3d_DD_1501_bw_V02.indd   17 1/20/2015   1:55:12 PM1/20/2015   1:55:12 PM



18 Afl. 1 - januari 2015 DD  2015/2

Stylesheet: T3d V1 2

ArtikelHET SLACHTOFFER VAN SEKSUEEL GEWELD VERKLAAR(D)(T) 

Nieuwenhuis hebben daarom door middel van interviews onderzocht op basis van welke ken-
merken rechercheurs twijfelen over de juistheid van de aangifte van zo’n meisje. 57    Hoewel er 
geen sprake is van een ‘checklist’ die in de praktijk wordt gebruikt, is het wel zinvol te sig-
naleren waar de perceptie van twijfel op kan zijn gebaseerd. Wanneer de kenmerken worden 
vergeleken met aangetoonde misvattingen blijkt dat een deel van de kenmerken overeenkomt 
met misvattingen die al in de literatuur zijn blootgelegd. Tevens hebben wij laten zien dat be-
paalde te verwachten gevolgen van seksueel geweld de verklaring kunnen beïnvloeden. Het 
blijkt dat een aantal kenmerken wellicht ten onrechte wordt geïnterpreteerd als wijzend op 
mogelijke valsheid van de verklaring. Dit is schematisch weergegeven in de volgende tabel:  

  Tabel 2  

  Kenmerken van onjuiste 
aangiften volgens recher-
cheurs onderz. Van Wijk & 
Nieuwenhuis 2011 (§2.2)  

  Kenmerk is niet onderscheidend omdat:  

  Kenmerk berust mogelijk 
op de misvatting (§3)  

  Kan ook een gevolg zijn 
van seksueel misbruik (§4)  

  Kenmerken  
 Vertraging in het proces van 
aangifte 

 Het na langere tijd doen van 
melding is een bewijs van 
liegen 

 Ontwijking door PTSS *  
(bijv. numbness)/disclo-
suredegerelateerde proble-
men 

 Initiatief bij een derde  Minderheid meldt zelf 

 Ontbreken van essentiële 
informatie 

 Ontwijking door PTSS *  (bijv. 
numbness)/disclosuredege-
relateerde problemen 

 Emoties passen niet bij 
verklaring 

 PTSS * : heftige emoties ver-
sus numbness 

 Verklaring is inconsistent  Inconsistenties wijzen op 
valsheid 

 Eerdere ontwijking (zie 
ontbreken info) wordt aan-
gevuld (PTSS * , disclosure) 

 Sporen ondersteunen ver-
klaring niet/wil niet mee-
werken aan onderz. 

 Een fysiek onderzoek kan 
het seksueel geweld bijna 
altijd aantonen 

Slachtoffer  wil niet mee-
werken i.v.m. numbness, 
ontwijking (PTSS * , disclo-
sure) 

 Verklaring komt niet overeen 
met getuigenverklaringen 

  Motieven  
 Alibi   

Aandacht vragen

 Persoonlijke problemen       
  -  psychisch/psychosociaal    
  -  aangeven grenzen op 

seksueel gebied  

 PTSS *    
Uiting van seksueel risico-
gedrag 

  * PTSS: PTSS of daaraan gerelateerde sympt. 

 Wat wij expliciet niet hebben beargumenteerd is dat als een slachtoffer zich op een be-
paalde manier uit, dit altijd betekent dat het een gevolg is van seksueel misbruik en nooit 
samenhangt met de onjuistheid van de verklaring. In het algemeen zijn er, op basis van de 
huidige stand van het onderzoek naar onjuiste verklaringen, geen definitieve kenmerken 

  57  Van Wijk & Nieuwenhuis 2011. 

T3d_DD_1501_bw_V02.indd   18T3d_DD_1501_bw_V02.indd   18 1/20/2015   1:55:12 PM1/20/2015   1:55:12 PM



19Afl. 1 - januari 2015DD  2015/2

Stylesheet: T3d V1 2

Artikel HET SLACHTOFFER VAN SEKSUEEL GEWELD VERKLAAR(D)(T) 

van juistheid dan wel onjuistheid te geven. Bewustwording van misvattingen en het effect 
van gevolgen van seksueel misbruik op de verklaring kunnen wel leiden tot een betere 
evaluatie van kenmerken van de verklaring. Daarvan zijn in dit artikel verschillende voor-
beelden gegeven. Bijna alle kenmerken die in de beleving van rechercheurs een rol spelen 
als indicatie voor onjuistheid, zijn bij nader inzien niet geschikt om juiste van onjuiste ver-
klaringen te onderscheiden. 
 Zolang gedegen onderzoek geen aanknopingspunten biedt voor kenmerken die wel onder-
scheidend vermogen hebben, is het daarom verstandig voorzichtig te zijn met wantrouwen 
jegens slachtoffers van seksueel misbruik. Wanneer er daadwerkelijk risicoverhogende fac-
toren bekend zijn, kunnen deze worden opgenomen in de Aanwijzing. 
 Zonder empirische onderbouwing voor kenmerken van een onjuiste aangifte, is het beter 
om op voorhand geen aannames te doen over verklaringen van slachtoffers van seksueel 
geweld. Dat betekent dat een verklaring zal moeten worden onderzocht alvorens conclusies 
worden getrokken over de waarheidsgetrouwheid ervan. Om meer verklaringen te kunnen 
onderzoeken moet de drempel tot het doen van aangifte lager worden: met het oog op de 
waarheidsvinding is het juist van belang dat slachtoffers zo min mogelijk worden belem-
merd bij het doen van aangifte. 58    Nu kunnen zij door de kritische houding een drempel 
ervaren voor het doen van aangifte. 59    Door in deze bijdrage aan te tonen dat een aantal door 
rechercheurs genoemde kenmerken niet onderscheidend is voor de onbetrouwbaarheid 
van een verklaring, hebben wij getracht deze drempel te verlagen. 60    Politie en Openbaar 
Ministerie zijn momenteel in gesprek over de herziening van het informatieve gesprek. 
 Deze concrete veranderingen in het informatieve gesprek en mogelijk in de Aanwijzing 
moeten echter eerst en vooral voortvloeien uit een grotere omslag. Het probleem is uitein-
delijk niet de praktische uitvoering, maar een  culture of disbelief  waarin de overtuiging dat 
valse aangiftes veel voorkomen leidt tot het wantrouwen van slachtoffers. 61    Gezien het feit 
dat empirische onderbouwing voor deze overtuiging ontbreekt, doet deze cultuur slachtof-
fers van – ernstige – delicten tekort. Met dit artikel hopen wij een bijdrage te leveren aan 
het voor slachtoffers vergemakkelijken van het proces ná het delict: het delict zelf is al erg 
genoeg.    

    Literatuurlijst   

  Aanwijzing opsporing en vervolging inzake kindermishandeling  2010A026. 
 S. Belleman, ‘Merel (18) misbruikt door sportleraar, maar politie doet niets met aangifte. 
Eenzaam gevecht’,  De Telegraaf  23 augustus 2014. 
 I. Bicanic,  Psychobiological Correlates of Rape in Female Adolescents  (diss. Utrecht), Ensche-
de: Ipskamp Drukkers 2014. 
 B.M. Black, R.M. Tolman, M. Callahan, D.G. Saunders & A.N. Weisz, ‘When Will Adolescents 
Tell Someone About Dating Violence Victimization?’,  Violence Against Women  2008, afl. 7, 
p. 741-758. 
 S. Blackwell, ‘Child sexual abuse on trial in New Zeeland’, paper gepresenteerd tijdens de 
National Judicial College Conference on Children and the Courts te Sydney, November 2005. 
 I. Candel, H. Merkelbach & I. Wessel, ‘Traumatische herinneringen’, in: P.J. van Koppen, H. 
Merckelbach, M. Jelcic & J.W. de Keijser (red.),  Reizen met mijn rechter. Psychologie van het 
recht , Deventer: Kluwer 2010, p. 469-485. 

  58  Nationaal Rapporteur Mensenhandel en Seksueel Geweld tegen Kinderen 2014, p. 306. 
  59  Nationaal Rapporteur Mensenhandel en Seksueel Geweld tegen Kinderen 2014, p. 176. 
  60  Nationaal Rapporteur Mensenhandel en Seksueel Geweld tegen Kinderen 2014, p. 305-306: aanbeveling 4 en 5. 
  61  Nationaal Rapporteur Mensenhandel en Seksueel Geweld tegen Kinderen 2014, p. 176. 

T3d_DD_1501_bw_V02.indd   19T3d_DD_1501_bw_V02.indd   19 1/20/2015   1:55:12 PM1/20/2015   1:55:12 PM



20 Afl. 1 - januari 2015 DD  2015/2

Stylesheet: T3d V1 2

ArtikelHET SLACHTOFFER VAN SEKSUEEL GEWELD VERKLAAR(D)(T) 

 C. Cinq-Mars, J. Wright, M. Cyr & P. McDuff, ‘Sexual At-Risk Behaviors of Seuxually Abused 
Adolescent Girls’,  Journal of Child Sexual Abuse  2003, afl. 2, p. 1-18. 
 S.J. Collings, ‘Development, reliability, and validity of the Child Sexual Abuse Myth Scale’, 
 Journal of Interpersonal Violence  1997, afl. 5, p. 665-674. 
 A. Cossins, J. Goodman-Delahunty & K. O’Brien, ‘Uncertainty and Misconceptions About 
Child Sexual Abuse: Implications for the Criminal Justice System’,  Psychiatry, Psychology 
and Law  2009, afl. 3, p. 435-452. 
 L.D. Cromer & R.E. Goldsmidt, ‘Child Sexual Abuse Myths: Attitudes, Beliefs, and Individual 
Differences’,  Journal of Child Sexual Abuse  2010, afl. 6, p. 618-647. 
 M.J. Dubelaar,  Betrouwbaar getuigenbewijs. Totstandkoming en waardering van strafrechte-
lijke getuigenverklaringen in perspectief  (diss. Leiden), Deventer: Kluwer 2014. 
 G. Hornor, ‘Child Sexual Abuse: Consequences and Implications’,  Journal of Pediatric Health 
Care  2010, afl. 6, p. 358-364. 
 C.F. Johnson, ‘Child sexual abuse’,  Lancet  2004, p. 462-470. 
 C.A. Gidycz, LM. Orchowski, C.R. King & C.L. Rich, ‘Sexual Victimization and Health-Risk 
Behaviours: A Prospective Analysis of College Women’,  Journal of Interpersonal Violence  
2008, afl. 6, p. 744-763. 
 U. Hepp, A. Gamma, G. Milos, D. Eich, V. Ajdacic-gross, W. Rössler, J. Angst & U. Schneyder, 
‘Inconsistency in reporting potentially traumatic events’,  The British Journal of Psychiatry  
2006, p. 278-283. 
 B. Klettke, R. Raftopoulos & C. Small, ‘What does the Australian public know about child 
sexual assault’, paper gepresenteerd tijdens 28th Annual Congress of the Australian and 
New Zealand Association of Psychiatry, Psychology and Law, Manly, 2008. 
 A. Lacasse & M.J. Mendelson, ‘Sexual Coercion Among Adolescents: Victims and Perpetra-
tors’,  Journal Interpersonal Violence  2007, afl. 4, p. 424-437. 
 S. Leferink,  Het verschil maken. Samenwerken voor slachtoffers van seksueel geweld en mis-
bruik , Utrecht: Slachtofferhulp Nederland 2014. 
 J.E. Lessing, ‘Primary Care Provider Interventions for the Delayed Disclosure of Adolescent 
Sexual Assault’,  Journal of Pediatric Health Care  2005, afl. 1, p. 17-24. 
 K. London, M. Bruck, S.J. Ceci & D.W. Shuman, ‘Disclosure of child sexual abuse What Does 
the Research Tell Us About the Ways That Children Tell?’,  Psychology, Public Policy, and Law  
2005, afl. 1, p. 194-266. 
 B.C. Marshall & L.J. Alison, ‘Structural Behavioral Analysis as a Basis for Discriminating 
between Genuine and Simulated Rape Allegations’,  Journal of Investigative Psychology and 
Offender Profiling  2006, afl. 1, p. 21-34. 
 S. Morison & E. Greene, ‘Juror expert knowledge of child sexual abuse’,  Child Abuse and Ne-
glect  1992, p. 595-613. 
 Nationaal Rapporteur Mensenhandel en Seksueel Geweld tegen Kinderen.  Op goede grond. 
De aanpak van seksueel geweld tegen kinderen , Den Haag: Nationaal Rapporteur 2014. 
 N.M. Nierop & P. van den Eshof,  Misbruik, Misleiding en Misverstanden , (Onderzoeksverslag 
van de Landelijke Expertisegroep Bijzondere Zedenzaken over de periode 2003-2007), Zoe-
termeer: LEBZ 2008. 
 O. Paolucci, M.L. Genius & C. Violato, ‘A meta-analysis of the published research on the ef-
fects of child sexual abuse’,  The Journal of Psychology  2001, p. 17-36. 
 M.E. Pipe, M.E. Lamb, Y. Orbach & A.C. Cederborg,  Child sexual abuse: Disclosure, delay and 
denial , Mahway, NJ: Lawrence Erlbaum Associates 2007. 
 S. Rachman, ‘Emotional processing, with special reference to post-traumatic stress disor-
der’,  International Review of Psychiatry  2001, p.164-171. 

T3d_DD_1501_bw_V02.indd   20T3d_DD_1501_bw_V02.indd   20 1/20/2015   1:55:12 PM1/20/2015   1:55:12 PM



21Afl. 1 - januari 2015DD  2015/2

Stylesheet: T3d V1 2

Artikel HET SLACHTOFFER VAN SEKSUEEL GEWELD VERKLAAR(D)(T) 

 A. Raj, J.G. Silverman & H. Amaro, ‘The Relationship Between Sexual Abuse and Sexual Risk 
Among High School Students: Findings from the 1997 Massachusetts Risk Behavior Survey’, 
 Maternal and Child Health Journal  2000, afl. 2, p. 125-134. 
 B.O. Rothbaum, E.B. Foa, D.S. Riggs, T. Murdock & W. Walsh, ‘A Prospective Examination 
of Post-Traumatic Stress Disorder in Rape Victims’,  Journal of Traumatic Stress  1992, afl. 3, 
p. 455-475. 
 T.E. Senn, M.P. Carey & P.A. Vanable, ‘Childhood and adolescent sexual abuse and subse-
quent sexual risk behavior: Evidence from controlled studies, methodological critique, and 
suggestions for research’,  Clinical Psychology Review  2008, p. 711-735. 
 S.E. Ullman & L.R. Brecklin, ‘Sexual Assault History and Health-Related Outcome in a Nati-
onal Sample of Women’,  Psychology of Women Quarterly  2003, p. 45-57. 
 S. van der Aa & P. Okur, ‘Slachtoffer of aangever seksueel misbruik: nomen est omen?’,   DD  
2011/63 . 
 A. van Wijk & A. Nieuwenhuis,  Lastige Verhalen. Een exploratief onderzoek naar aangiften 
van zedenmisdrijven door meisjes van 12-18 jaar  (Beke-reeks), Arnhem: Bureau Beke 2011. 
 A. van Wijk, I. van Leiden & T. van Ham,  Van verhaal naar verbaal? Een nadere oriëntering op 
het aangifteproces van zedenmisdrijven in relatie tot minderjarige meisjes , Arnhem: Bureau 
Beke 2013. 
 J.L. Walker, P.D. Carey, MN. Mohr, D.J. Stein & S. Seedat, ‘Gender differences in the preva-
lence of childhood sexual abuse and in the development of pediatric PTSD’,  Archives of Wo-
men’s Mental Health  2004, afl. 2, p. 111-121.                    

T3d_DD_1501_bw_V02.indd   21T3d_DD_1501_bw_V02.indd   21 1/20/2015   1:55:12 PM1/20/2015   1:55:12 PM


