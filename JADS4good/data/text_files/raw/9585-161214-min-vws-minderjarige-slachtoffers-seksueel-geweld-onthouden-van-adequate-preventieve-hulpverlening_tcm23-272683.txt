

















































1 

   Pagina 1 van 2 

 

 

 

> Retouradres Postbus 20301 2500 EH  Den Haag 

 
 

  

Ministerie van Volksgezondheid, Welzijn en Sport 

T.a.v minister E.I. Schippers 

Rijnstraat 50 

2515 XP Den Haag  

 

 

Datum 16 december 2014 

Onderwerp Verzoek Nationaal Rapporteur inzake het Algemeen Overleg GGZ 18 

december 

 
 

Excellentie, 

 

Op 18 december vindt het Algemeen Overleg GGZ plaats. Op de agenda staat 

onder meer uw 'reactie op het artikel in de Volkskrant van 1 oktober jongstleden 

over Post Traumatische Stress Stoornis (PTSS)'. In deze reactie schrijft u dat het 

in ieders belang is dat psychische klachten zich niet ontwikkelen tot psychische 

stoornissen. Voorkomen is immers beter dan genezen. Met veel waardering nam 

ik kennis van deze uitspraak. Ik deel uw mening. Het voorkomen van stoornissen 

is van groot belang voor kinderen en jongeren die (langdurig) seksueel geweld 

hebben meegemaakt.  

 

Ik maak me echter ernstige zorgen om deze slachtoffers. In mijn rapport 'Op 

goede grond: de aanpak van seksueel geweld tegen kinderen' (mei 2014) heb ik 

data geanalyseerd van het DBC Informatiesysteem, de database van 

zorgaanbieders. Hieruit blijkt dat 688 kinderen (tot achttien jaar) tussen 2008 en 

2012 behandeling in de GGZ hebben gekregen vanwege het meemaken van 

seksueel geweld. Bijna drie kwart van deze kinderen heeft geen 

gediagnosticeerde stoornis. Dit impliceert dat de meeste slachtoffers preventief 

behandeling krijgen om de ontwikkeling van één of meerdere stoornissen te 

voorkomen. Deze slachtoffers hebben echter sinds 1 januari 2014 geen recht 

meer op vergoeding van de behandeling. 

 

Per 1 januari 2014 hanteren zorgverzekeraars namelijk een onderscheid tussen 

een psychische klacht en een psychische stoornis in hun contracten met GGZ-

aanbieders. Iemand heeft pas recht op vergoeding van behandeling binnen de 

GGZ als er een stoornis is vastgesteld volgens het classificatiesysteem van de 

Diagnostic and Statistical Manual of Mental Disorders. Dit betekent dat 

behandeling van problemen die een reden tot zorg kunnen zijn, zoals het 

meemaken van (langdurig) seksueel geweld, zijn uitgesloten van vergoeding. Dit 

betekent dat, als slachtoffers (of de ouders) deze zorg niet zelf kunnen betalen, 

zij onthouden worden van behandeling in de GGZ door ervaren behandelaars. Dit 

is een onwenselijke situatie. 

 

Ik verzoek u de toegang tot de GGZ voor deze groep slachtoffers te waarborgen. 

 

Turfmarkt 147 

2511 DP  Den Haag 

Postbus 20301 

2500 EH  Den Haag 

www.nationaalrapporteur.nl 
  

Contactpersoon 

Ellen van der Staal 

Onderzoeker seksueel geweld 

tegen kinderen 
  

T  070 370 45 14 

  

Ons kenmerk 

9585 
  

Bij beantwoording de datum 

en ons kenmerk vermelden. 

Wilt u slechts één zaak in uw 

brief behandelen. 

 

 

 



 
 

 

  

 Pagina 2 van 2 

   

 

 

 

Datum 

16 december 2014 
 

Ons kenmerk 

9585 

 

 

 

Het voorgaande zal ik voorafgaand aan het Algemeen Overleg GGZ tevens delen 

met de leden van de vaste commissie voor Volksgezondheid, Welzijn en Sport. 

 

Ik kijk uit naar uw reactie en ben altijd bereid een toelichting te geven.  

 

Met vriendelijke groet, 

 

 
 

 

Corinne Dettmeijer-Vermeulen   

Nationaal Rapporteur Mensenhandel en 

Seksueel Geweld tegen Kinderen 

  

 

 

 

 


