









































Mensenhandel
Naar een kindgericht beschermingssysteem voor alleenstaande minderjarige vreemdelingen



Colofon

Referentie: Nationaal Rapporteur Mensenhandel en Seksueel Geweld tegen Kinderen (2015).  
Mensenhandel: Naar een kindgericht beschermingssysteem voor alleenstaande minderjarige vreemdelingen.  
Den Haag: Nationaal Rapporteur.

Nationaal Rapporteur Mensenhandel en Seksueel Geweld tegen Kinderen
Postbus 20301
2500 EH Den Haag
070 – 3704514
www.nationaalrapporteur.nl

Grafische en digitale realisatie: Studio Kers 
Foto omslag: © Miluxian | Dreamstime.com

©Nationaal Rapporteur 2015

http://www.nationaalrapporteur.nl


  Inhoud

Overzicht Figuren 5
Gebruikte afkortingen 7
Woord vooraf 9

1 Inleiding 11

2 Aanpak internationaal en nationaal 15
2.1 Internationale aanpak 15

2.1.1 Internationale wet- en regelgeving 15
2.1.2 EU-actieplan en -strategie 18

2.2 Nationale aanpak 21
2.2.1 Wet- en regelgeving 21
2.2.2 Achtergrond van aanpak in Nederland 21

3 Signalering van slachtoffers 27
3.1 In de praktijk 28

3.1.1 Eerste contact met de KMar/politie 28
3.1.2 Signalering op AC Ter Apel 29
3.1.3 Contact met Ter Apelteam Nidos uitgelicht 32
3.1.4 Populatie van de beschermde opvang 34
3.1.5 Modus operandi van mensenhandelaren en signalering 35
3.1.6 Slachtoffers mensenhandel die in eerste instantie worden gemist 37

3.2 Punten ter verbetering in het signaleringsproces 39

4 Beschermde opvang 43
4.1 In de praktijk 43

4.1.1 Toewijzing van de voogd 43
4.1.2 Dagelijkse begeleiding 44
4.1.3 Creëren van een veilig leefklimaat 46
4.1.4 Psychosociale zorg 47
4.1.5 Multidisciplinaire samenwerking ter bescherming van de jongeren 52
4.1.6 Verdwijningen uit de beschermde opvang 53
4.1.7 Terugkeer en monitoring 53

4.2 Punten ter verbetering in de (psychosociale) bescherming 55



Mensenhandel –  Naar een kindgericht beschermingssysteem voor alleenstaande minderjarige vreemdelingen
4

5 Bescherming na doorplaatsing 59
5.1 In de praktijk 60

5.1.1 Bescherming minderjarige slachtoffers in de vervolgopvang 60
5.1.2 Bescherming van slachtoffers die achttien jaar of ouder zijn 62
5.1.3 Minder- en meerderjarigen met een verblijfsrecht mensenhandel 65

5.2 Punten ter verbetering in de bescherming na doorplaatsing 66

6  Aangifte, (ambtshalve) opsporing en vervolging 69
6.1 In de praktijk 70

6.1.1 Intake- en aangifteproces 70
6.1.2 Aangiften met weinig opsporingsindicaties 74
6.1.3 Opsporing en vervolging op basis van aangiften 78
6.1.4 Ambtshalve opsporing en vervolging 79

6.2 Punten ter verbetering in het opsporingsproces 81

7 Verblijfsrechtelijke bescherming 87
7.1 In de praktijk 90

7.1.1 Informeren over de verblijfsregeling mensenhandel 90
7.1.2 Geïnformeerd besluit 93
7.1.3 Keuze voor verblijfsregeling mensenhandel of asiel 95
7.1.4 Gevolgen van de huidige verblijfsrechtelijke constructie 97
7.1.5 Verblijfsregeling toespitsen op minderjarige slachtoffers 98

7.2 Punten ter verbetering in de verblijfsrechtelijke bescherming 99

8 Conclusie en aanbevelingen 101
8.1 Ketenbreed signaleren 102
8.2 Breng kwetsbaarheid multidisciplinair in kaart 103
8.3 Het verhaal van de jongere centraal 104
8.4 Stem termijn van verblijfsprocedure af op minderjarigheid 105
8.5 Zet bescherming na bereiken meerderjarigheid voort 106

Bibliografie 109

Onderzoeksverantwoording 117
A. Algemene onderzoeksverantwoording 117
B. Aangiften en (succesvolle) vervolgingen 119
C. Met onbekende bestemming vertrokken 120
D Teruggekeerd naar land van herkomst 121



Overzicht Figuren

Hoofdstuk 3 Signalering van slachtoffers
Figuur 3.1  Aantal dagen in beeld bij het COA vóór opname in de beschermde  

opvang per instroomjaar (2008-2012) 38

Hoofdstuk 7 Verblijfsrechtelijke bescherming
Figuur 7.1  Schematische weergave van verblijfsregeling mensenhandel en asiel 90

Hoofdstuk 8 Conclusie en aanbevelingen
Figuur 8.1  Minderjarig slachtoffer centraal in kindbeschermingssyteem 102





  Gebruikte afkortingen

AC Asielzoekerscentrum
AMV Alleenstaande minderjarige vreemdelingen
COA Centraal Orgaan Opvang Asielzoekers
CoMensha Coördinatiecentrum Mensenhandel
COBO Centraal overleg beschermde opvang
DT&V Dienst Terugkeer en Vertrek
EMM Expertisecentrum Mensenhandel en Mensensmokkel
EU Europese Unie
EVF Europees Vluchtelingenfonds
FRA Fundamental Rights Agency
GGD Gemeentelijke Gezondheidsdienst
ILO International Labour Organisation
IOM International Organization for Migration
IND Immigratie- en Naturalisatiedienst
ISZW Inspectie Sociale Zaken en Werkgelegenheid
IVRK Internationaal verdrag voor de Rechten van het Kind
KMar Koninklijke Marechaussee
KWE Kleine Wooneenheid
KWG Kleine Woongroep
OHCHR Office of the United Nations High Commissioner for Human Rights
OM Openbaar Ministerie
POH-GGZ Praktijkondersteuner Huisarts, Geestelijke Gezondheidszorg
PMT-Team Prostitutie- en mensenhandelteam
RUIT Regionaal uitbuitings- en interventieteam
WODC Wetenschappelijk Onderzoek- en Documentatiecentrum





  Woord vooraf

Kinderen zijn kwetsbaar. Deze kwetsbaarheid vraagt om een veilige, betrouwbare en liefdevolle omge-
ving; een omgeving waarin een kind kan leren, plezier kan maken en kan opgroeien. Bij veel van de 
buitenlandse kinderen die in Nederland slachtoffer lijken te zijn geworden van mensenhandel,ontbrak 
het hieraan. Niet alleen gedurende de uitbuitingsperiode, maar ook in hun jeugd.

Het is met name in het land van herkomst waar de mensenhandelaren al vroeg toeslaan en de kwets-
baarheid van kinderen als kans zien om misbruik van te maken. Handig worden kinderen misleid om af 
te reizen naar landen waar de meeste van hen het bestaan niet van wisten. Na de reis die uitdagend en 
gevaarlijk kan zijn, komen de kinderen aan in West-Europa. Een deel van hen eindigt als seksslaaf, een 
ander deel moet lange dagen werken of uit stelen.

Het is de verantwoordelijkheid van de Nederlandse overheid om deze jongeren te beschermen. Die be-
scherming start met signalering. Het moment van signalering is daarom het startpunt van dit rapport. 
In dit rapport wordt die bescherming beschreven en ook waar deze verbetering behoeft opdat de han-
delaren worden opgepakt, maar belangrijker nog, dat de jongeren weer een toekomst op kunnen bou-
wen in vrijheid. Uitgangspunt in deze bescherming is het belang van het kind. Dit belang moet bij ieder 
individueel slachtoffer weer handen en voeten krijgen; geconcretiseerd worden.

Uit dit rapport volgt dat in Nederland veel in gang is gezet om alleenstaande minderjarige vreemdelin-
gen te beschermen tegen mensenhandel. Niettemin zijn er punten die verbetering behoeven. De be-
langrijkste aanbeveling van dit rapport gaat over de verblijfsrechtelijke bescherming. Minderjarige 
slachtoffers van mensenhandel kunnen ‘kiezen’ tussen de verblijfsregeling mensenhandel dan wel asiel. 
Deze keuze leidt ertoe dat jongeren lang in onzekerheid kunnen blijven zitten en de kans vermindert op 
langdurige bescherming van het slachtoffer en op de opsporing van mensenhandelaren. Mijns inziens 
moeten daarom de twee procedures geïntegreerd worden waarin het verhaal van de jongere leidend is. In 
dit rapport geef ik hiertoe een aanzet en laat ik zien welke maatregelen nog meer nodig zijn om te ko-
men tot een overkoepelend kindgericht beschermingssysteem ter bescherming van minderjarige slachtoffers.

De verblijfsrechtelijke procedure die ik voorstel is alleen effectief wanneer op het terrein van signale-
ring, opsporing en vervolging en de fysieke en psychische bescherming van minderjarige slachtoffers 
verbeteringen worden doorgevoerd. In dit rapport beschrijf ik wat die verbeteringen moeten zijn. Ter 
ondersteuning van deze verbeteringen acht ik het van belang dat minderjarige slachtoffers zonder ver-
blijfsrecht een specifiek aandachtspunt gaan vormen van de Task Force Mensenhandel. De Task Force 
kan de ontwikkelingen volgen en kan als aanjager fungeren om de aanpak te verbeteren en als er knel-
punten ontstaan tussen ketenpartners, deze gladstrijken. Ook kan dit rapport onder de paraplu van het 



Mensenhandel –  Naar een kindgericht beschermingssysteem voor alleenstaande minderjarige vreemdelingen
10

nationaal verwijsmechanisme, de grond vormen voor het opzetten van een specifiek verwijsmechanis-
me voor deze kwetsbare groep.

Dit rapport beschrijft de ontwikkelingen tot 1 september 2014. Sindsdien hebben instanties stappen 
gezet in het verbeteren van de bescherming van deze kwetsbare groep. De meeste verbeteringen zijn 
sindsdien doorgevoerd onder de paraplu van het Europese project ‘ketenregie tegen mensenhandel in 
kinderen’ onder leiding van Nidos. Dit project wordt medio 2015 afgerond. De belangrijkste aanpas-
singen liggen op het terrein van signalering en de bescherming van de slachtoffers die achttien jaar 
worden.

Aan de totstandkoming van dit rapport hebben vele personen en instanties bijgedragen. Vaak hebben 
zij in alle openheid informatie met mijn bureau gedeeld over de bescherming van deze bijzonder kwets-
bare groep. Hun medewerking is van onschatbare waarde geweest voor de analyse en, daarmee, ook 
voor de verbetering van de bescherming in de toekomst. Een bijzonder woord van dank richt ik aan de 
medewerkers en stagiaires van mijn bureau. Zij hebben een waardevolle bijdrage geleverd aan de tot-
standkoming van deze rapportage.

C.E. Dettmeijer-Vermeulen,
Nationaal Rapporteur Mensenhandel en Seksueel Geweld tegen Kinderen



1 Inleiding

Bijzondere aandacht dient uit te gaan naar niet-begeleide minderjarige slachtoffers van mensenhandel, aan-
gezien zij zich in een erg kwetsbare situatie bevinden en derhalve specifieke bijstand en ondersteuning behoe-
ven. Vanaf het ogenblik dat een niet-begeleid minderjarig slachtoffer van mensenhandel wordt geïdentificeerd 
en totdat er een duurzame oplossing wordt gevonden, moeten de lidstaten voorzien in opvangmaatregelen die 
aan de behoeften van de minderjarige beantwoorden, en moeten zij ervoor zorgen dat de toepasselijke proce-
durele waarborgen worden toegepast (EU-Richtlijn mensenhandel 2011).1

Alleenstaande minderjarige vreemdelingen2 zijn een bijzonder kwetsbare groep3 voor mensenhandel. 
De slachtoffers onder de alleenstaande minderjarige vreemdelingen zijn jong en alleen, de taal niet 
machtig en niet bekend met de cultuur en de rechten in het bestemmingsland. Daar komt nog eens 
bovenop dat zij een groot risico lopen om opnieuw te worden uitgebuit.4 Het is daarom ook niet ver-
wonderlijk dat in internationale wet- en regelgeving juist ter bescherming van deze groep specifieke 
verplichtingen zijn opgenomen. De bescherming van deze kwetsbare minderjarige vreemdelingen in 
Nederland staat in dit verkennende rapport centraal.

In Nederland kwam in het bijzonder aandacht voor deze kwetsbare groep jongeren toen in 2005 duide-
lijk werd dat Nederland als transitland en eindbestemming werd gebruikt voor de uitbuiting van Nige-
riaanse meisjes in de seksindustrie.5 Het opsporingsonderzoek en de vervolgingen die volgden staan 
bekend onder de codenaam ‘Koolvis’. Meer dan honderd Nigeriaanse meisjes bleken onder valse voor-
wendselen via Schiphol naar Nederland gebracht te zijn. Eenmaal aangekomen in Nederland vroegen 
de meeste van deze meisjes asiel aan, om daarna met onbekende bestemming te verdwijnen uit verschil-
lende asielzoekerscentra waarin zij waren geplaatst. Naar later bleek zijn deze meisjes opgehaald door 
mensenhandelaren die hen, verspreid over Europa, hebben uitgebuit in de prostitutie.

1 Richtlijn 2011/36/EU van het Europees Parlement en de Raad van 5 april 2011 inzake de voorkoming en bestrijding 
van mensenhandel en de bescherming van slachtoffers daarvan, en ter vervanging van Kaderbesluit 2002/629/JBZ 
van de Raad (PbEU 2011, L 101/1), overweging 23.

2 In dit rapport worden de termen ‘alleenstaande minderjarige vreemdelingen’ (AMV) en ‘jongeren’ door elkaar heen 
gebruikt. In deze rapportage wordt met deze termen gedoeld op minderjarige slachtoffers van mensenhandel die in 
Nederland worden aangetroffen en niet beschikken over een verblijfsrecht. Als de termen anders gebruikt worden 
dan wordt dit expliciet aangegeven of dan blijkt dit uit de context.

3 ‘In the context of trafficking, “vulnerability” is typically used to refer to those inherent, environmental or contex-
tual factors that increase the susceptibility of an individual or group to being trafficked (UNODC 2012).

4 Jobe 2010.
5 NRM7, pp. 391 – 399.

http://www.nationaalrapporteur.nl/publicaties/Zevende/


Mensenhandel –  Naar een kindgericht beschermingssysteem voor alleenstaande minderjarige vreemdelingen
12

Toen eenmaal duidelijk werd wat de modus operandi was van dit mensenhandelnetwerk is getracht te 
voorkomen dat meer Nigeriaanse meisjes zouden verdwijnen. Dat bleek erg lastig. De meisjes stonden 
onder invloed van voodoo en werden bedreigd. De meisjes waren hierdoor zo bang dat ze eenmaal 
aangekomen in Nederland niets anders wilden dan zo snel mogelijk contact opnemen met hun men-
senhandelaar. In overleg tussen de toenmalige staatssecretaris van Justitie, de politie, het Openbaar 
Ministerie (OM), Stichting Nidos (Nidos) en Jade Zorggroep (Jade) is daarop besloten deze meisjes bij 
elkaar te plaatsen in één opvang, een beschermde opvang. Op deze wijze is voorkomen dat de meisjes 
vertrokken naar hun mensenhandelaar, is de samenwerking tussen de zorgpartners en de opsporing 
geïntensiveerd en is bewijs verzameld tegen de mensenhandelaren. Het bleek een succesvolle, innova-
tieve aanpak en het was met name de beschermde opvang die tijdens het opsporingsonderzoek haar 
meerwaarde aantoonde, met het gevolg dat het mensenhandelnetwerk is opgespoord, vervolgd en ver-
oordeeld.

Op 1 januari 2008 is besloten een pilot beschermde opvang te starten met een looptijd van twee jaar.6 
De gedachte achter deze pilot was dat de beschermde opvang niet alleen een meerwaarde heeft in de 
bescherming van deze Nigeriaanse meisjes, maar voor alle alleenstaande minderjarige vreemdelingen 
die slachtoffer van mensenhandel zijn. In 2010 is deze pilot geëvalueerd.7 Uit de evaluatie bleek dat 
‘gelet op de grote kwetsbaarheid van zeker een deel van de jongeren die in de beschermde opvang ver-
blijven en het feit dat sommigen vanuit een situatie van seksueel misbruik en/of uitbuiting in de be-
schermde opvang zijn geplaatst, continuering van een vorm van beschermde opvang’ noodzakelijk is.8

De voormalig minister van Immigratie, Integratie en Asiel besloot in 2010 na de evaluatie door het We-
tenschappelijk Onderzoek- en Documentatiecentrum (WODC) de pilot beschermde opvang te verlen-
gen. De betrokken ketenpartners9 zijn vervolgens aan de slag gegaan met de verbeterpunten die volgden 
uit de evaluatie.10 Dit gebeurde in twee grote projecten die gesubsidieerd zijn door het Europees Vluch-
telingenfonds (EVF): het EVF-project ‘beschermde opvang’11 dat liep in de periode 2012 – 2013 en het in 
2013 gestarte EVF-project ‘ketenregie tegen mensenhandel in kinderen’, welke eindigt in 2015.12 Hier 
wordt in Hoofdstuk 2 nader op ingegaan.

6 In de tussentijd zijn wel diverse maatregelen in gang gezet om verdwijningen tegen te gaan (Kamerstukken II 2006/07, 
27062, nr. 56). Zie ook Kamerstukken II 2008/09, 27062, nr. 63. 

7 Kromhout e.a. 2010.
8 Ibid. p. 161.
9 Onder deze ketenpartners vallen onder meer de Stichting Jade, de politie, Stichting Nidos, de vreemdelingenadvo-

caten, het Centraal Orgaan opvang Asielzoekers en de Immigratie- en Naturalisatiedienst (IND).
10 Kamerstukken II 2006/07, 27 062, nr. 56, p. 3.
11 In het project stonden de knelpunten centraal die waren geconstateerd in de evaluatie van het WODC van 2010. 

Binnen dit project is onder meer de AMV-methodiek die wordt gehanteerd binnen de beschermde opvang aange-
past, is gewerkt aan de transitie van de beschermde opvang van een opvang die trekken kende van een ‘vrijheidsbe-
nemende opvang’ naar een ‘vrijheidsbeperkende opvang’. Tot slot is er een pilot opgezet waarbij de nadruk heeft 
gelegen op het verbeteren van de bescherming van alleenstaande minderjarige vreemdelingen die doorstromen 
vanuit de beschermde opvang naar de reguliere opvang. Zie ook Kromhout e.a. p. 161.

12 Nidos heeft zich in dit EVF-project tot doel gesteld om als ketenregisseur de partners samen te brengen en te komen 
tot een gezamenlijke aanpak, vanaf het moment van signalering tot aan de instroom in de Nederlandse maatschap-
pij zonder verdere bescherming of tot aan de terugkeer naar het land van herkomst. Concreet wordt beoogd om een 
uitgeschreven, gedetailleerde ketenwerkwijze op te leveren, knelpunten te identificeren en pogen op te lossen bin-
nen het mandaat van de verschillende ketenpartners, operationele en beleidsmatige ketenoverleggen te institutio-
naliseren en de werkwijze binnen Nidos te herijken. De resultaten worden medio 2015 verwacht.



Inleiding
13

In hoeverre de bescherming ook daadwerkelijk is verbeterd sinds de evaluatie van de beschermde op-
vang in 2010, is tot dusverre niet onderzocht.13 Het gebrek aan onderzoek en de wetenschap dat alleen-
staande minderjarige vreemdelingen een bijzonder kwetsbare groep is voor mensenhandel, was voor 
de Nationaal Rapporteur in 2013 aanleiding om de beschermde opvang aan nader onderzoek te onder-
werpen. In 2014 is de groep mogelijke slachtoffers die in de beschermde opvang is opgevangen tussen 
2008 en 2012 eerst cijfermatig in kaart gebracht.14 Dit cijfermatige onderzoek riep verschillende vragen 
op.15 Om deze vragen te beantwoorden is dit verkennende, kwalitatieve onderzoek uitgevoerd aan de 
hand van vijf thema’s; signalering, (psychosociale) bescherming, opsporing en vervolging, verblijfsrech-
telijke bescherming en bescherming na de beschermde opvang.16 Dit rapport is aan de hand van deze 
thema’s ingedeeld en de resultaten worden aan de hand van deze thema’s beschreven. Het rapport wordt 
afgesloten met de conclusie en een vijftal aanbevelingen. Alvorens hieraan wordt toegekomen wordt 
het juridisch kader geschetst dat ziet op de bescherming van deze kwetsbare groep.

Wat opvalt in dit rapport en terugkomt in de conclusie en de aanbevelingen is dat het kind onvoldoende 
centraal staat. De bescherming van minderjarige slachtoffers van mensenhandel hangt nu in grote mate 
af van welke verblijfsrechtelijke procedure ze kiezen; de verblijfsregeling mensenhandel of asiel.17 De 
‘keuze’ leidt al in een vroegtijdig stadium tot stress en onzekerheid bij de minderjarige, mogelijke 
slachtoffers, hetgeen een negatieve invloed kan hebben op de kwaliteit van hun asielverhaal dan wel 
hun verklaringen bij de politie. Dit heeft tot gevolg dat de kans op langdurige bescherming voor de 
groep minderjarige slachtoffers van mensenhandel en het opsporen van hun mensenhandelaren kleiner 
wordt. De opsporing van mensenhandelaren wordt ook steeds lastiger nu is gebleken dat de jongeren 
die mogelijk slachtoffer zijn van mensenhandel vaker kiezen voor asiel. Ook werkt de huidige verblijfs-
rechtelijke constructie het stapelen van procedures in de hand waardoor voor jongeren de verblijfsrech-
telijke onzekerheid langdurig kan aanhouden. Hier liggen mogelijkheden om de bescherming van min-
derjarige slachtoffers te verbeteren én de opsporing van hun mensenhandelaren te verbeteren.

Dit rapport sluit dan ook af met de aanbeveling te komen tot een specifieke verblijfsregeling voor min-
derjarige slachtoffers van mensenhandel en een ‘uitgebreid kindvriendelijk beschermingssysteem’. Een 
systeem in lijn met de Europese Strategie ter uitroeiing van mensenhandel 2012 – 201618, dat onder de 
paraplu van het nationaal verwijsmechanisme omgezet kan worden in een specifiek verwijsmechanisme 
dat ziet op buitenlandse, minderjarige slachtoffers zonder verblijfsrecht.

13 ‘Sinds de evaluatiestudie van het WODC in 2010 is de beschermde opvang niet meer geëvalueerd’ (EMN 2013, p. 42). 
14 NRM 2014.
15 NRM 2014, pp. 251 – 252.
16 Zie voor de gehanteerde methodiek en de onderzoeksbeperkingen onderzoeksverantwoording A.
17 Zie ook Kaandorp en Blaak 2013, p. 57.
18 EU-Strategie voor de uitroeiing van mensenhandel 2012-2016, COM (2012) 286 final, 19 juni 2012.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/




2 Aanpak internationaal en nationaal

It was widely recognized that children should be offered special protection and rehabilitation as victims of traf-
ficking, or as minors under the care of parents or guardians who are themselves victims of trafficking. In this 
context, the vulnerability of children and their legal status should be at the centre of measures developed to cater 
for this category of victims.1

Staten moeten de internationale en nationale verplichtingen die ze hebben gemaakt ook in de praktijk 
nakomen. De Special Rapporteur on Trafficking van de Verenigde Naties heeft dit herhaaldelijk onder de 
aandacht gebracht tijdens consultaties over de hele wereld. De Office of the United Nations High Commissioner 
for Human Rights (OHCHR) heeft in samenwerking met de Special Rapporteur on Trafficking in Persons de con-
sultaties gehouden ter verbetering van de bescherming van slachtoffers mensenhandel en in het bijzon-
der van de bescherming van vrouwen en kinderen.

Niet alleen internationaal wordt de urgentie gevoeld om deze kwetsbare groep extra bescherming te 
bieden. Ook Nederland heeft zich aan internationale wet- en regelgeving verbonden waarin specifiek 
verplichtingen zijn opgenomen ter bescherming van alleenstaande minderjarige vreemdelingen tegen 
(de gevolgen van) mensenhandel.2 In het verlengde daarvan zijn in Nederland de laatste tien jaar ook 
stappen gezet ter verbetering van de bescherming van deze jeugdige groep. In dit hoofdstuk staan deze 
internationale én nationale aanpak centraal.

2.1 Internationale aanpak

2.1.1 Internationale wet- en regelgeving
Internationaal staat het tegengaan van uitbuiting van kinderen al jaren hoog op de agenda.3 Op 20 
november 1989 is het Internationaal verdrag voor de rechten van het kind (IVRK) door de Verenigde 
Naties aangenomen, waarin is bepaald waar de bescherming van minderjarige slachtoffers van men-
senhandel aan moet voldoen. In dit verdrag zijn naast de vier algemene principes4 ook specifiek arti-

1 United Nations High Commissioner for Human Rights and reports of the Office of the High Commissioner and the 
Secretary-General (2014). Summary of the consultations held on the draft basic principles on the right to effective remedy for victims 
of trafficking in persons. UN General assembly, A/HRC/26/18.

2 Zie met name de volgende rapportages: NRM7, NRM8 en NRM9.
3 Zie ook NRM1, pp. 18 – 21, FRA 2009, pp. 27 – 48 & Kromhout e.a. 2013.
4 ‘Bescherming tegen discriminatie’ (art. 2 IVRK), ‘belangen van het kind’ (art. 3 IVRK), ‘overleven en ontwikkeling’ 

(art. 6 IVRK) en ‘mening van het kind’ (art. 12 IVRK).

http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/Achtste/
http://www.nationaalrapporteur.nl/publicaties/Negende/
http://www.nationaalrapporteur.nl/publicaties/Eerste/


Mensenhandel –  Naar een kindgericht beschermingssysteem voor alleenstaande minderjarige vreemdelingen
16

kelen opgenomen gericht op het beschermen van minderjarigen tegen alle vormen van exploitatie. 
Aan het IVRK is in 2000 het facultatief protocol inzake de verkoop van kinderen, kinderprostitutie en 
kinderpornografie toegevoegd.5 Reden daarvoor: ‘de ernstige bezorgdheid over de aanzienlijke en 
toenemende handel in kinderen ten behoeve van de verkoop van kinderen, kinderprostitutie en kin-
derpornografie’.6 Deze ernstige bezorgdheid wordt gedeeld door de International Labour Organization 
(ILO). In 1999 komt het verdrag inzake de uitbanning van de ergste vormen van kinderarbeid tot 
stand.7

Exploitatie van kinderen en het IVRK
Het IVRK verplicht lidstaten om alle passende nationale, bilaterale en multilaterale maatregelen 
te nemen om kinderen te beschermen tegen seksuele exploitatie (artikel 34 IVRK), vervaardigen 
van drugs (artikel 33 IVRK)8 kinderarbeid (art. 32 IVRK), ontvoeren, verhandelen of verkopen van 
kinderen (art. 35 IVRK) en alle andere vormen van exploitatie (art. 36 IVRK). Tevens roept het IVRK 
de verplichting in het leven voor de lidstaten om alle passende maatregelen te nemen ter bevor-
dering van het lichamelijk en geestelijk herstel en de herintegratie in de maatschappij van een 
kind dat slachtoffer is van exploitatie (art. 39 IVRK). Conform het IVRK dient dit herstel en de 
herintegratie plaats hebben in een omgeving die bevorderlijk is voor de gezondheid, het zelfres-
pect en de waardigheid van het kind.

Bijna tegelijkertijd wordt door de VN het Protocol inzake de voorkoming, bestrijding en bestraffing van 
mensenhandel, in het bijzonder vrouwenhandel en kinderhandel, ter aanvulling van het Verdrag van de 
Verenigde Naties tegen grensoverschrijdende georganiseerde misdaad aangenomen.9 Na ratificatie van 
dit VN Palermo Protocol zijn lidstaten gehouden tot extra bescherming10 van kinderen.11,12

Op Europees niveau wordt deze zorg met betrekking tot minderjarigen gedeeldDit leiddetot wet- en 
regelgeving om kinderen en in het bijzonder niet-begeleide minderjarigen te beschermen tegen uitbui-
ting. Zo zijn in 2011 twee EU-Richtlijnen vastgesteld die specifieke bepalingen bevatten ten behoeve van 
de be scherming van minderjarige slachtoffers van mensenhandel, te weten de EU-Richtlijn mensenhan-
del13 en de EU-Richtlijn ter bestrijding van seksueel misbruik en seksuele uitbuiting van kinderen en 

5 Kamerstukken II 2004-2005, 30158 (R1793), nr. 1 (Trb. 2001, nr. 63 en 130).
6 Ibid.
7 Convention concerning the Prohibition and Immediate Action for the Elimination of the Worst Forms of Child La-

bour (Entry into force: 19 Nov 2000) Adoption: Geneva, 87th ILC session (17 Jun 1999)
8 Zie ook Blaak e.a. 2013, pp. 475 – 483 en Convention concerning the Prohibition and Immediate Action for the Eli-

mination of the Worst Forms of Child Labour (Entry into force: 19 Nov 2000) Adoption: Geneva, 87th ILC session (17 
Jun 1999), art. 3, sub c ILO-verdrag, 1999. 

9 New York, 15 November 2000, Trb. 2001, 69 en 2004, 35 (VN Palermo protocol). Zie ook NRM1, paragraaf 2.10.1.
10 Art. 3, sub c. VN Palermo protocol.
11 Tot en met 18 jaar (art. 3, sub d. VN Palermo Protocol).
12 Vrouwen en kinderen zijn in het protocol bestempeld als kwetsbare groep waar extra aandacht voor moet bestaan 

in de aanpak van mensenhandel (Art. 9 VN Palermo protocol).
13 Zie voor een uitgebreide beschrijving van de EU-Richtlijn ook NRM7, pp. 63-64; 80-85. 

http://www.nationaalrapporteur.nl/publicaties/Eerste/
http://www.nationaalrapporteur.nl/publicaties/Zevende/


Aanpak internationaal en nationaal
17

kinderpor nografie14 (hierna verkort tot EU-Richtlijn seksuele uitbuiting van kinderen). De EU-Richtlijn 
seksuele uitbuiting van kinderen dient ter aanvulling op de EU-Richtlijn mensenhandel.15

De EU-Richtlijn mensenhandel bevat specifieke bepalingen voorde bescherming van min derjarige 
slachtoffers en in het bijzonder niet-begeleide minderjarigen.16 Zo is bepaald dat lidstaten het minder-
jarige slachtoffer moeten voorzien van bijstand, ondersteuning en bescherming. Ook is bepaald dat 
lidstaten maatregelen moeten nemen om ervoor te zorgen dat de beoordeling van de individuele situ-
atie van het slachtoffer de basis vormt voor specifieke acties om minderjarige slachtoffers van mensen-
handel te steunen bij hun fysieke, psychische en sociale herstel, zowel op de korte als de lange termijn.17 
Tevens is een aantal bepalingen opgenomen welke de bescherming van het minderjarige slachtoffer 
tijdens het strafrechtelijk onderzoek en de strafprocedure betreffen.18

EU-Richtlijn mensenhandel en niet-begeleide minderjarigen
Artikel 16 van de EU-Richtlijn mensenhandel ziet specifiek op niet-begeleide minderjarigen die 
slachtoffer zijn van mensenhandel. Bepaald is dat bij de bijstand en ondersteuning terdege reke-
ning wordt gehouden met de persoonlijke en bijzondere situatie waarin zij verkeren. Ook dienen 
lidstaten de nodige maatregelen te nemen met het oog op het vinden van een duurzame oplos-
sing. Hiervoor dient een individuele beoordeling gemaakt te worden van de belangen van de 
minderjarige.

Kernbepaling van de EU-Richtlijn seksuele uitbuiting van kinderen19 is dat deze richtlijn een integrale 
benadering bevat die ziet op de vervolging van daders, bescherming van minderjarige slachtoffers en 
preventie.20 Deze drie pijlers vormen samen de aanpak van seksuele uitbuiting van minderjarigen.

In deze richtlijn is ook opgenomen dat gezien de aard van het lichamelijke en psychische leed het slacht-
offer bijgestaan moet worden zo lang dit nodig is en dat die ondersteuning indien noodzakelijk, voort-
gezet kan worden wanneer een kind volwassen is.21 Uit de richtlijn blijkt dat professionele dienstverle-
ners, die mogelijk in contact komen met kinderen die het slachtoffer zijn van seksuele uitbuiting, 

14 Richtlijn 2011/93/EU van het Europees Parlement en de Raad (13 december 2011) ter bestrijding van sek sueel misbruik 
en seksuele uitbuiting van kinderen en kinderpornografie, en ter vervanging van Kader besluit 2004/86/JBZ van de 
Raad (lidstaten hebben tot uiterlijk 18 december 2015 om aan deze richtlijn te voldoen). 

15 Ibid. considerans 7.
16 Richtlijn 2011/36/EU van het Europees Parlement en de Raad van 5 april 2011 inzake de voorkoming en bestrijding 

van mensenhandel en de bescherming van slachtoffers daarvan, en ter vervanging van Kaderbesluit 2002/629/JBZ 
van de Raad (PbEU 2011, L 101/1), artt. 13, 14 en 15.

17 Ibid. art. 14 lid 1.
18 Ibid. art. 15; In de Aanwijzing mensenhandel is nadrukkelijk aandacht besteed aan de niet-vervolging en niet-be-

straffing van slachtoffers van mensenhandel (het non-punishment beginsel) en het voorkomen van secundaire victimi-
satie bij (minderjarige) slachtoffers (Stcrt. 2013, nr. 16816). 

19 De richtlijn is sterk geënt op het Verdrag van de Raad van Europa inzake de bescherming van kinderen tegen seksu-
ele uitbuiting en seksueel misbruik (Verdrag van Lanzarote). Lanzarote, 25 oktober 2007, Trb. 2008, 58.

20 EU-Richtlijn 2011/93/EU van het Europees Parlement en de Raad van 13 december 2011 ter bestrijding van seksueel 
misbruik en seksuele uitbuiting van kinderen en kinderpornografie, en ter vervanging van Kaderbesluit 2004/68/JBZ 
van de Raad (PbEU L 335/1), considerans 6.

21 Ibid. considerans 31.



Mensenhandel –  Naar een kindgericht beschermingssysteem voor alleenstaande minderjarige vreemdelingen
18

adequaat opgeleid moeten worden om deze slachtoffers te herkennen en met hen om te gaan.22 Tot slot 
worden lidstaten gewezen op het belang van het in beslag nemen en confisqueren van opbrengsten die 
voortkomen uit de seksuele uitbuiting, waarbij zij worden aangemoedigd deze te gebruiken om slacht-
offers bij te staan en te beschermen.23

Ter bescherming van buitenlandse slachtoffers van mensenhandel die niet beschikken over een ver-
blijfsrecht (waaronder niet-begeleide minderjarigen), is in 2004 de Europese richtlijn tijdelijke verblijfs-
titel24 aangenomen.25 Deze richtlijn is voor EU-lidstaten verplicht van toepassing op meerderjarige 
slachtoffers van mensenhandel en optioneel voor minderjarige slachtoffers van mensenhandel. Deze 
richtlijn legt de minimumvoorwaarden neer voor het verlenen van bedenktijd en een tijdelijke verblijfs-
vergunning aan slachtoffers van mensenhandel.26

Optioneel: Minderjarige slachtoffers
Indien de lidstaten ervoor kiezen om de richtlijn ook van toepassing te verklaren op minderjarige 
slachtoffers, dan moet bij de implementatie rekening worden gehouden met de belangen van het 
kind. De lidstaat moet erop toezien dat de procedure is afgestemd op de leeftijd en de maturiteit 
van het kind. De lidstaat kan, als dat in het belang van het kind wordt geacht, met name de be-
denktijd verlengen.27

2.1.2 EU-actieplan en -strategie
Op Europees niveau staat de bescherming van alleenstaande minderjarige vreemdelingen tegen men-
senhandel ook al jaren hoog op de agenda. De urgentie om meer prioriteit te geven aan deze kwetsbare 
groep groeide naar aanleiding van de bevindingen die voortkwamen uit een groot vergelijkend onder-

22 ‘Dergelijke opleiding moet worden aangemoedigd voor leden van de onderstaande categorieën die met kindslacht-
offers in aanraking kunnen komen: politiebeambten, openbare aanklagers, advocaten, leden van de rechterlijke 
macht en gerechtsambtenaren, kinderverzorgings- en gezondheidswerkers, maar ook andere groepen mensen die 
in het kader van hun werkzaamheden mogelijk met kinderen die het slachtoffer zijn van seksueel misbruik en sek-
suele uitbuiting te maken kunnen krijgen (Ibid. considerans 36).

23 Ibid. considerans 23.
24 Richtlijn 2004/81/EG van de Raad van 29 april 2004 betreffende de verblijfstitel die in ruil voor samenwerking met 

de bevoegde autoriteiten wordt afgegeven aan onderdanen van derde landen die het slachtoffer zijn van mensen-
handel of hulp hebben gekregen bij illegale migratie, PbEG L 261, 6 augustus 2004.

25 Zie voor een uitgebreid beschrijving NRM5, §2.3.3 en NRM7, §3.4.2.
26 Andere relevante internationale wet- en regelgeving zijn onder meer de EU-Richtlijn 2012 tot vaststelling van mini-

mumnormen voor de rechten, de ondersteuning en de bescherming van slachtoffers van strafbare feiten (Richtlijn 
2012/29/EU van het Europees Parlement en de Raad van 25 oktober 2012 tot vaststelling van minimumnormen voor 
de rechten, de ondersteuning en de bescherming van slachtoffers van strafbare feiten, en ter vervanging van Kader-
besluit 2001/220/JBZ (PbEU 2012, L 315). De richtlijn moet voor 16 november 2017 geïmplementeerd zijn in de Neder-
landse wetgeving, artt. 22 – 24), de EU-Richtlijn 2003 tot vaststelling van minimumnormen voor de opvang van 
asielzoekers in de lidstaten (Richtlijn 2003/9/EG (PbEU L 31/18, 6 februari 2003), artt. 18 – 19), de EU-Richtlijn 2008 
over gemeenschappelijke normen en procedures in de lidstaten voor de terugkeer van onderdanen van derde landen 
die illegaal op hun grondgebied verblijven (Richtlijn 2008/115/EG (PbEU 2008 L 348/98), artt. 10, 11, 17) en tot slot het 
Verdrag van de Raad van Europa ter bestrijding van mensenhandel (Verdrag van de Raad van Europa inzake de be-
strijding van mensenhandel (2005), Trb. 2006,99).

27 Richtlijn 2004/81/EG van de Raad van 29 april 2004 betreffende de verblijfstitel die in ruil voor samenwerking met 
de bevoegde autoriteiten wordt afgegeven aan onderdanen van derde landen die het slachtoffer zijn van mensen-
handel of hulp hebben gekregen bij illegale migratie, PbEG L 261, 6 augustus 2004, art 10, sub a. 

http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/vijfde/


Aanpak internationaal en nationaal
19

zoek onder lidstaten uit 2009 inzake minderjarige slachtoffers van mensenhandel. Uit het rapport van 
The European Union Agency for Fundamental Rights (FRA) bleek dat het verdwijnen van minderjarigen uit op-
vangcentra een wijdverbreid probleem is in Europa en er een groot risico bestaat dat deze kinderen 
slachtoffer worden van mensenhandel.28 Verder blijkt uit het rapport uit 2009 dat in teveel lidstaten nog 
te weinig is gedaan om deze jongeren te beschermen. Ook bleek regelgeving over mensenhandel met 
betrekking tot minderjarige slachtoffers uiteen te lopen tussen de lidstaten, hetgeen ongelijke rechts-
bescherming in de hand kan werken.29 Hier moest verandering in komen; grensoverschrijdende men-
senhandel vraagt immers om Europese en internationale samenwerking waar mensenhandelaren geen 
gebruik kunnen maken van lacunes in beleid en praktijk tussen lidstaten.30

In het rapport wordt ook geconstateerd dat de signalering van minderjarige slachtoffers moet worden 
verbeterd.31 Signalering is immers het startpunt van bescherming van slachtoffers – en idealiter ook van 
de vervolging van mensenhandelaren. Een van de uitdagingen bij de bescherming van minderjarige 
slachtoffers is het bepalen van de leeftijd van de jongere.32 Daarnaast wordt expliciet aandacht besteed 
aan de zorg over het uitblijven van vervolging van mensenhandelaren die minderjarigen exploiteren. 
Tot slot wordt in het rapport beschreven dat weinig lidstaten beschikken over een opvang die specifiek 
gericht is op minderjarige slachtoffers van mensenhandel.33

Om op Europees niveau de samenwerking en de aanpak van mensenhandel in het algemeen en uitbui-
ting van kinderen in het bijzonder te verbeteren, zijn een EU-actieplan en een EU-strategie opgesteld. 
Het EU-actieplan niet-begeleide minderjarigen 2010 – 201434 ziet toe op het combineren van preven-
tieve, beschermende en hulp-bij-terugkeermaatregelen. De Europese Commissie heeft de normen van 
het IVRK en het EU-Handvest van de grondrechten35 als uitgangspunt genomen voor het actieplan. Be-
paald is dat de EU en lidstaten ‘krachtig moeten optreden ten behoeve van kinderen die slachtoffer zijn 

28 FRA 2009, pp. 15 – 16, 21 – 22. Het rapport roept de lidstaten op om te zorgen voor betrouwbare data, omdat over het 
verdwijnen van kinderen uit de opvang voornamelijk gebrekkige en onbetrouwbare data bestond. 

29 Zie FRA 2009 en daarnaast ook CBSS 2013 en GATE 2013.
30 Zie ook COM (2012) 554 final.
31 Tsjechië en Finland worden ten aanzien van signalering als good practice genoemd. In Tsjechië is een ‘Victim Screening 

and Identification Procedure’ voor politiefunctionarissen opgesteld en in Finland is het signaleren van minderjarige 
slachtoffers van mensenhandel als topprioriteit gesteld (zie voor meer informatie FRA 2009, pp. 142-143). In een 
rapport uit 2013 wordt ook Italië als good practice genoemd, omdat Italië op lokaal niveau een verwijsmechanisme 
heeft opgezet om minderjarigen te identificeren als slachtoffer en hulp te verlenen (Nonchev & Mancheva 2013, p. 
35).

32 Zie over de problemen die komen kijken bij het bepalen van de leeftijd van jongeren ook de position paper van OSCE 
(2013).

33 In het onderzoek worden België, Italië en Bulgarije aangehaald als good practice (FRA 2009, p. 15). In andere rapporten 
wordt Bulgarije overigens op de vingers getikt, omdat ze niet beschikken over een specifieke opvang voor minder-
jarige slachtoffers noch over objectieve criteria om minderjarige slachtoffers te plaatsen in crisisopvang noch over 
goede identificatieprocedures (Nonchev & Mancheva 2013, p. 36, ILO 2007, p. 32).In Zweden en Noorwegen bestaan 
zogeheten Children’s Houses. In deze Children’s Houses kunnen kinderen, ook zonder verblijfsrecht, worden opgevangen 
wanneer ze slachtoffer zijn van mensenhandel wanneer zowel de politie als de jeugdhulpverlening dit geschikt 
achten. In deze Children’s Houses wordt de samenwerking versterkt tussen de politie en jeugdhulpverlening en worden 
de minderjarigen ondervraagd door gespecialiseerde politiefunctionarissen (CBSS 2013, pp. 35-36).

34 Actieplan niet-begeleide minderjarigen (2010 – 2014), COM (2010) 213 final, 6 mei 2010.
35 Handvest van de grondrechten van de Europese Unie, 2000/C 364/01, PbEG C 364/1, 18 december 2000. Mensenhan-

del is uitdrukkelijk verboden bij artikel 5 van het Handvest van de grondrechten van de Europese Unie.



Mensenhandel –  Naar een kindgericht beschermingssysteem voor alleenstaande minderjarige vreemdelingen
20

geworden van mensenhandel door deze kinderen in een zeer vroeg stadium te ondersteunen en be-
schermen door hen door te verwijzen naar specifieke diensten in het land waar zij worden aangetrof-
fen’.36 Niet-begeleide minderjarigen moeten gescheiden worden opgevangen van volwassenen. Het 
opbouwen van een vertrouwensrelatie tussen professionals en jongeren is om meerdere redenen van 
wezenlijk belang: om informatie te verkrijgen, om te voorkomen dat de minderjarige verdwijnt37 en om 
ervoor te zorgen dat mensenhandelaren worden vervolgd. Ten aanzien van terugkeer en re-integratie in 
het land van herkomst stimuleert de Commissie projecten op het gebied van toezicht en follow-up na 
terugkeer, vooral als het gaat om kinderen die slachtoffer zijn geworden van mensenhandel.

Voortgangsrapportage van de EU-strategie mensenhandel
Volgens de voortgangsrapportage van 2012 is op diverse terreinen progressie geboekt om te 
komen tot een gemeenschappelijke, Europese benadering van niet-begeleide minderjarigen.38 
Zo zijn programma’s opgezet om bewustwording te creëren en signalering en datavergaring te 
verbeteren. Ook worden derdelanden ondersteund om minderjarigen te identificeren die (moge-
lijk) slachtoffer zijn van mensenhandel. Wel moet nog worden geïnvesteerd in de samenwerking 
tussen derdelanden en lidstaten. Deze samenwerking moet niet alleen gericht zijn op preventie, 
maar ook op terugkeer, het voorkomen van herhaald slachtofferschap en het herstellen van het 
contact tussen niet-begeleide minderjarigen en hun familie. Het is de bedoeling dat tussen 2012 
en 2014 ook projecten worden gesubsidieerd die zich richten op het tegengaan van verdwijningen 
van jongeren uit opvangcentra, het verhogen van standaarden binnen de opvang en op de be-
scherming van minderjarigen die achttien worden.39

Een mogelijk gevolg van de vele Europese wetgevingsinstrumenten en beleidsmaatregelen is dat er 
overlap ontstaat, of lacunes. Om dit te voorkomen is er een EU-strategie 2012-2016 ter uitroeiing van 
mensenhandel40 (hierna EU-strategie) ontwikkeld. In de EU-strategie zijn meerdere acties opgenomen 
die alleenstaande minderjarige vreemdelingen moeten helpen beschermen. Een van deze acties is het 
vrijmaken van geld voor de ontwikkeling van richtsnoeren voor uitgebreide kindvriendelijke bescher-
mingssystemen.41 Van de lidstaten wordt verwacht dat zij hun kindgerichte beschermingssytemen 
verbeteren en erop toezien dat wanneer terugkeer het beste is, dit veilig en duurzaam gebeurt, om te 
voorkomen dat deze kinderen opnieuw slachtoffer worden van mensenhandel. Ook heeft de  Europese 

36 Het EU-actieplan niet-begeleide minderjarigen 2010 – 2014, COM (2010) 213 final, 6 mei 2010.
37 De Europese Commissie noemde de verdwijning van niet-begeleide minderjarigen zorgelijk. Sommigen vallen (op-

nieuw) ten prooi aan mensenhandelaren, anderen proberen familieleden en belanden in de grijze economie en 
leven onder erbarmelijke omstandigheden. ‘De EU moet daarom verschillende ervaringen met het tegengaan van 
verdwijningen vergelijken en de beste aanpak bevorderen (het EU-actieplan niet-begeleide minderjarigen 2010 – 
2014, COM (2010) 213 final, 6 mei 2010).

38 Zie hiervoor het tussentijdse rapport inzake het EU-actieplan over de gemaakte vorderingen (Report from the Coun-
cil to the council and the European Parliament, Mid-term report on the implementation of the Action Plan on 
Unaccompanied Minors, Brussels, 28.9.2012, COM (2012) 554 final)

39 Jongeren die achttien jaar worden en wiens asielaanvraag is afgewezen lopen een groot risico om met onbekende 
bestemming te verdwijnen (FRA 2010, p. 75).

40 EU-Strategie voor de uitroeiing van mensenhandel 2012-2016, COM (2012) 286 final, 19 juni 2012. 
41 ‘Om te voorzien in de uiteenlopende behoeften van diverse groepen kinderen, zoals slachtoffers van mensenhandel, 

zijn uitgebreide kindvriendelijke beschermingssystemen nodig die de coördinatie tussen verschillende bureaus en 
disciplines garanderen’ (EU-Strategie voor de uitroeiing van mensenhandel 2012-2016, COM (2012) 286 final, 19 juni 
2012, prioriteit A, actie 3).



Aanpak internationaal en nationaal
21

Commissie zichzelf in deze strategie de verplichting opgelegd een model te ontwikkelen van beste 
praktijken voor de rol van voogden in de aanpak van mensenhandel. Dit model is op 30 juni 2014 
 gepubliceerd.42

2.2 Nationale aanpak

2.2.1 Wet- en regelgeving43

In Nederland is de aanpak van mensenhandel een prioriteit en daarmee de bescherming van minder-
jarigen ook. In de bepaling waarin het verbod op mensenhandel is neergelegd (artikel 273f Sr.) wordt 
expliciet rekening gehouden met de kwetsbaarheid van minderjarige slachtoffers.44 Zo zien lid 1 sub 
2, 5 en 8 van art. 273f Sr. specifiek op de bescherming van minderjarigen, óók tegen zichzelf. De wet-
gever heeft tot uitdrukking willen brengen dat aan de wil van de minderjarige, en daarmee de instem-
ming met de uitbuiting, geen betekenis toekomt.45 Het doet ook niet ter zake of de verdachte weet 
dat het slachtoffer minderjarig is. Er kan ook geen beroep gedaan worden op verontschuldigbare 
dwaling.46

2.2.2 Achtergrond van aanpak in Nederland
De voornaamste maatregel om alleenstaande minderjarige vreemdelingen tegen mensenhandel te be-
schermen is de beschermde opvang die in 2008 tot stand kwam.47,48 Deze beschermde opvang moest het 
aantal verdwijningen van alleenstaande minderjarige vreemdelingen doen afnemen en het aantal jon-
geren dat terugkeert naar het land van herkomst doen toenemen.49

Start pilot
De beschermde opvang is op 1 januari 2008 van start gegaan met 45 opvangplaatsen, verdeeld 
over vijf locaties in zowel het zuiden als het noorden van het land.50 In 2008 heeft de staatssecre-

42 FRA (2014).
43 De nationale wet- en regelgeving met betrekking tot de thema’s komen in de verschillende hoofdstukken aan bod. 
44 Zie ook NRM 2012d voor een uitgebreide beschrijving van art. 273f Sr.
45 Kamerstukken II 1990/91, 21 027, nr. 5, p. 4, inzake wijziging van de artt. 250bis en 250ter (oud) Sr.
46 HR 17 mei 2011, LJN: BP6122. Zie ook Rb. Limburg 22 mei 2015, ECLI:NL:RBLIM:2015:4267. In deze uitspraak heeft de 

rechter een beroep op verontschuldigbare dwaling wel gehonoreerd. 
47 Kamerstukken II 2007 – 2008, 27062 en 19637, nr. 62
48 Naast de beschermde opvang, is er in het opsporingsonderzoek Koolvis ook ingezet op het voorkomen van de in-

stroom van alleenstaande minderjarige vreemdelingen uit Nigeria, onder andere door middel van preboarding con-
trole door zogeheten Snelle Actie Teams (SAT’s) die potentiële slachtoffers van mensenhandel proberen tegen te 
houden op de luchthavens van de herkomstlanden, in casu, Nigeria. Daarnaast is ingezet op het opsporen van de 
‘met onbekende bestemming’ verdwenen alleenstaande minderjarige vreemdelingen. Hierbij is door middel van 
een ontwikkeld ‘protocol detecteer potentiële slachtoffers’, dat voor een aanzienlijk deel overeenkomt met de indi-
catorenlijst in de Aanwijzing mensenhandel, geprobeerd zoveel mogelijk potentiële slachtoffers in Nigeria tegen te 
houden en zoveel mogelijk in Nederland ‘verdwenen’ slachtoffers op te sporen (zie voor een uitgebreide beschrij-
ving NRM7, pp. 369 ev).

49 Kamerstukken II 2006-2007, 27062, nr. 65 & Kromhout e.a. 2010, p. 19. De evaluatie van de pilot is toegezegd door de 
toenmalig staatssecretaris van Justitie (Kamerstukken II 2009-2009, 19637, nr. 1266). 

50 Kromhout e.a. 2010, p. 17.

http://www.nationaalrapporteur.nl/publicaties/jurisprudentie-mensenhandelzaken/
http://www.nationaalrapporteur.nl/publicaties/Zevende/


Mensenhandel –  Naar een kindgericht beschermingssysteem voor alleenstaande minderjarige vreemdelingen
22

taris van Justitie bepaald dat alleenstaande minderjarige vreemdelingen tussen de 12 en 18 jaar51 
die (mogelijk) slachtoffer zijn van mensenhandel tot de doelgroep van de beschermde opvang 
behoren.52 Het aantal opvangplekken is door de jaren heen uitgebreid tot 66 plekken en sinds 
2010 wordt de beschermde opvang alleen in het Noorden van het land aangeboden, te weten in 
Drenthe. Er worden per jaar ongeveer 85 jongeren opgevangen in de beschermde opvang.53

In 2010 is de pilot beschermde opvang geëvalueerd.54 Uit deze evaluatie blijkt dat het aantal eerste asiel-
verzoeken en verdwijningen van alleenstaande minderjarige vreemdelingen uit de risicocategorie wel-
iswaar was afgenomen55,56, maar dat de toename van de (vrijwillige) terugkeer van alleenstaande min-
derjarige vreemdelingen was achtergebleven bij de verwachtingen. Verder kwam in de evaluatie naar 
voren dat onvoldoende helder was wie de doelgroep van de beschermde opvang was en in hoeverre deze 
groep ook opgevangen werd binnen de beschermde opvang.57

Doelgroep beschermde opvang
De vraag is of het de slachtoffers van mensenhandel blijken te zijn die in de beschermde opvang 
worden geplaatst of voornamelijk buitenlandse jongeren die, hoewel kwetsbaar, niet uitgebuit 
zijn. Voor de evaluatie van het WODC in 2010 bleek onduidelijkheid te bestaan over wie nu ‘pre-
cies worden gerekend tot (mogelijke) slachtoffers van mensenhandel, en in hoeverre de juridi-
sche definitie van mensenhandel daarbij een rol heeft gespeeld’.58 Tevens was het onduidelijk of 
mogelijke slachtoffers moesten worden geïnterpreteerd als ‘vermoedelijke slachtoffers’ of ook 
als ‘mogelijke toekomstige slachtoffers’.59 In het geval ‘mogelijk toekomstige slachtoffers’ ook 
tot de doelgroep zouden worden gerekend, dan zouden alle alleenstaande minderjarige vreem-
delingen hieronder kunnen vallen, zo waarschuwden de onderzoekers van het WODC.60 Uit de 
evaluatie bleek uiteindelijk dat de doelgroep voornamelijk bestond uit ‘alleenstaande minderja-
rige vreemdelingen die (vermoedelijk) misbruikt zijn, mogelijk in het kader van grensoverschrij-
dende mensenhandel, voordat zij in de beschermde opvang geplaatst worden en uit alleenstaan-
de minderjarige vreemdelingen die bestemd zijn voor uitbuiting, maar die nog niet daadwerkelijk 

51 kinderen tot en met 12 jaar worden in een pleeggezin geplaatst. In het nieuwe opvangmodel betreft dit kinderen tot 
15 jaar (Kamerstukken II 2013-14, 27062, nr. 95). Zie verder Hoofdstuk 5.

52 Kamerstukken II 2007 – 2008, 27062 en 19637, nr. 62
53 In de periode 2008 en 2012 zijn volgens de registratie van Jade respectievelijk 431 jongeren in de beschermde opvang 

ingestroomd, per jaar zijn dat gemiddeld 86,2 personen (NRM 2014, tabel B4.3.2). 
54 Kromhout e.a. 2010.
55 De vraag die de onderzoekers wel opwerpen is of er geen sprake is van het waterbedeffect, te weten dat de Indiase 

en Nigeriaanse jongeren niet verhandeld zijn naar andere landen. In dat geval is er een afname van alleenstaande 
minderjarige vreemdelingen met de risiconationaliteit in Nederland, maar niet internationaal (Kromhout e.a. 2010, 
p. 154).

56 Een afname van het aantal verdwijningen kan volgens de onderzoekers toegeschreven worden aan een aantal facto-
ren, waaronder de pilot beschermde opvang. Zie Kromhout e.a. 2010, p. 155. Tegelijkertijd valt het de onderzoekers 
op dat er een toename zichtbaar is van Afghaanse jongens die verdwijnen uit de opvang. Deze groep zijn blijkbaar 
geen indicaties van mensenhandel aangetroffen (Kromhout e.a. 2010, p. 156). 

57 Ibid.
58 Kromhout e.a. 2010, p. 18.
59 In de evaluatie van het WODC is uitgegaan van de juridische definitie van uitbuiting, te weten de uitbuiting binnen 

en buiten de seksindustrie (Kromhout e.a. 2010).
60 Ibid. p. 23.

http://www.nationaalrapporteur.nl/publicaties/mensenhandel-in-en-uit-beeld-II/


Aanpak internationaal en nationaal
23

in een uitbuitingssituatie hebben verkeerd’.61,62 Als gevolg van de onduidelijkheid over welke 
groep nu precies wordt opgevangen in de beschermde opvang, heeft het WODC in de evaluatie 
aanbevolen om bij eventuele voortzetting van de beschermde opvang de doelgroep beter af te 
bakenen.63

Uit de evaluatie bleek verder dat de beschermde opvang niet voldoende geëquipeerd was om hulp te 
verlenen aan jongeren met ernstige psychische problemen64, dat het aantal aangiften mensenhandel 
van jongeren die in beschermde opvang verbleven gering waren en dat de gedane aangiften in de mees-
te gevallen waren geseponeerd.65 Ook werd duidelijk dat er verbetering mogelijk was in de samenwer-
king tussen de ketenpartners en tot slot dat de beschermde opvang volgens de onderzoekers als vrij-
heidsbenemend dient te worden gekwalificeerd. Een conclusie waar het COA kanttekeningen bij heeft 
gezet66 en waar de beslissing uiteindelijk bij de inspectie voor Jeugdzorg ligt om te bepalen of de be-
schermde opvangwel of niet als gesloten gekwalificeerd moet worden.67

De onderzoekers die de evaluatie hebben uitgevoerd, hebben niettemin aanbevolen de beschermde 
opvang voort te zetten. Nadat de voormalig minister van Immigratie, Integratie en Asiel besloot de be-
schermde opvang door te zetten68, is in 2011 een project onder leiding van het COA gestart onder de 
naam ‘Beschermde opvang’, ter verbetering van de knelpunten die uit de evaluatie van 2010 naar voren 
kwamen.69 Binnen dit project is onder meer de begeleidingsmethodiek die wordt gehanteerd binnen de 
beschermde opvang aangepast.70 Daarnaast is gewerkt aan de transitie van de beschermde opvang van 

61 Ibid. p. 18.
62 Immers, zo redeneren de onderzoekers, lijkt het er toch op dat ‘mogelijk’ hier vooral als ‘vermoedelijk’ moet wor-

den geïnterpreteerd. Aangezien men er voor heeft gekozen om niet alle alleenstaande minderjarige vreemdelingen 
beschermd op te vangen (Kromhout e.a. 2010, p. 23).

63 Door de staatssecretaris van Veiligheid en Justitie wordt als doelgroep aangemerkt de jongeren van wie signalen zijn 
dat zij een risico lopen om slachtoffer van mensenhandel te worden. Voor hen zijn speciale opvanglocaties beschik-
baar, te weten de beschermde opvang (Kamerstukken II 2012 – 2013, 27062, nr. 89).

64 Dit was volgens de onderzoekers te wijten aan de gebrekkige doorverwijzing naar de geestelijke gezondheidszorg 
(GGZ) en ‘het uitblijven van een structurele samenwerking tussen de uitvoerders en organisaties die gespecialiseerd 
zijn in het begeleiden van slachtoffers van mensenhandel’ (Kromhout e.a. 2010, p. 158).

65 Het komt echter ook voor dat de jongere er niets meer van hoort (Kromhout e.a. 2010, p. 158).
66 Het COA geeft aan dat de beschermde opvang niet als gesloten kan worden betiteld (Kaandorp en Blaak 2013, p. 57). 

Dit is ook in lijn met wat de toenmalige minister voor Vreemdelingenzaken en Integratie voor ogen had bij het 
opzetten van de beschermde opvang. De minister heeft de opdracht gegeven voor een besloten opvang en niet voor 
een gesloten opvang. ‘Daarnaast geldt dat gesloten opvang ontegenzeggelijk een zware maatregel is, die diep in-
grijpt in de persoonlijke levenssfeer van de minderjarige. Daarom wil ik eerst beoordelen in hoeverre de verdwijnin-
gen kunnen worden bestreden met het lichtere middel van besloten opvang’ (Kamerstukken II 2006 – 2007, 27062, nr. 
56). 

67 Tot dusver is de beschermde opvang sinds haar totstandkoming niet aan toezicht onderworpen door inspecties. De 
uitdagende en lastige taak waar de beschermde opvang zich voor gesteld ziet, gekoppeld aan de multidisciplinariteit 
en de vraag of de beschermde opvang als open of gesloten betiteld moet worden, maakt een controle van meerdere 
inspecties op de kwaliteit van de beschermde opvang wenselijk. Denk hierbij aan de inspectie van Veiligheid en 
Justitie, de inspectie jeugdzorg en de inspectie voor de Gezondheidszorg.

68 De voormalig minister van Immigratie, Integratie en Asiel besloot ‘op basis van het WODC-rapport en de eindevalu-
atie […] de beschermde opvang voor een periode van drie jaar voort te zetten. De opvang krijgt meer kenmerken van 
vrijheidsbeperking dan van vrijheidsbeneming (Kamerstukken II 2010 – 2011, 27062, nr. 70).

69 Dit project is gefinancierd door het Europees Vluchtelingenfonds (EVF) en uitgevoerd onder leiding van het COA.
70 De Pater 2013. De AMV-methodiek beschermde opvang komt verder aan bod in Hoofdstuk 4.



Mensenhandel –  Naar een kindgericht beschermingssysteem voor alleenstaande minderjarige vreemdelingen
24

een opvang die trekken kende van een ‘vrijheidsbenemende opvang’ naar een ‘vrijheidsbeperkende 
opvang’. Ook zijn medewerkers van het centraal orgaan opvang asielzoekers (COA) getraind op het her-
kennen van signalen van mensenhandel. Tot slot is ook een pilot opgezet waarbij de nadruk lag op het 
verbeteren van de bescherming van alleenstaande minderjarige vreemdelingen die doorstromen vanuit 
de beschermde naar de reguliere opvang.

Pilot ‘Extra aandacht voor jonge vrouwen uit de beschermde opvang’
Uit de evaluatie van de beschermde opvang in 2010 bleek dat ‘er een substantiële groep jongeren 
is die de beschermde opvang verlaat zonder voldoende te zijn toegerust op een vervolgsituatie 
met veel minder intensieve begeleiding’71 en dat ‘de oplossing voor dit probleem in verschillende 
richtingen kan worden gezocht, bijvoorbeeld in een langer verblijf, ook na de achttiende verjaar-
dag, in een (niet-vrijheidsbenemende) vorm van beschermde opvang of in meer intensieve be-
geleiding in de vervolgopvang’.72 Naar aanleiding van die bevindingen is het COA in samenwer-
king met Nidos en Jade een pilot gestart met als doel dat (ex-)alleenstaande minderjarige 
vreemdelingen die vanuit de beschermde opvang doorgeplaatst moeten worden naar de regu-
liere opvang, maar daarvoor nog onvoldoende weerbaar en dus erg kwetsbaar zijn, tijdelijk op-
gevangen worden in een ‘tussenvariant’; in een speciaal hiervoor bestemde, centraal gelegen 
woon unit73 op een asielzoekerscentrum met extra aandacht en begeleiding van speciaal hiervoor 
aangestelde contactpersonen.74 De startdatum lag op 1 juli 2012 en de pilot is afgerond op 1 ja-
nuari 2013.

Eind 2012 is binnen het project ‘beschermde opvang’ ook een advies75 geschreven ten behoeve van het 
verbeteren van de ketenaanpak ter bescherming van minderjarige, buitenlandse slachtoffers.76 In janu-
ari 2013 is in het kader hiervan een ketenbijeenkomst geweest. Hieruit bleek dat de keten niet optimaal 
functioneert en dat dit te wijten is aan een versnippering van rollen, taken en verantwoordelijkheden. 
Medio 2013 is dit project afgesloten.

In navolging van dit advies is Nidos in 2013 een project gestart om de zorg, procedures en verantwoor-
delijkheid in de breedste zin voor alleenstaande minderjarige slachtoffers van mensenhandel onder de 
groep alleenstaande minderjarige vreemdelingen te verbeteren. Dit project, genaamd ‘ketenregie tegen 
mensenhandel in kinderen’, startte op 1 september 2013 en heeft een looptijd van twee jaar en wordt 
gefinancierd door het het Europees Vluchtelingenfonds.

Het doel van Nidos in het EVF-project is om als ketenregisseur de partners samen te brengen en te ko-
men tot een gezamenlijke aanpak van het moment van signalering tot aan de instroom in de Neder-
landse maatschappij of terugkeer naar het land van herkomst. Dit betekent het opleveren van een uit-

71 Kromhout e.a. 2010, p. 96.
72 Ibid. p. 161.
73 De capaciteit in de pilot bestond uit 16 plekken: van 1 augustus 2012 tot 11 februari 2013 zijn er 17 jonge vrouwen en 

3 baby’s opgevangen. De verblijfsduur was gemiddeld ruim 5 maanden, rekening houdend met het feit dat een 
aantal jonge vrouwen al voor de formele startdatum in de pilot-units werd opgevangen.

74 Zie Hoofdstuk 5 voor een uitvoerige beschrijving van deze pilot. 
75 Horbach & Metz 2013 – vertrouwelijk.
76 Het belang van de ketenaanpak wordt ook onderschreven in het Europese vergelijkende onderzoek van 2010 naar 

de aanpak van mensenhandel waarbij minderjarige slachtoffers zijn betrokken (FRA 2009, p. 138).



Aanpak internationaal en nationaal
25

geschreven, gedetailleerde ketenwerkwijze, het identificeren van knelpunten en deze op te lossen. 
Daarnaast wordt bekeken of en hoe operationele en beleidsmatige ketenoverleggen geïnstitutionali-
seerd kunnen worden en wordt de werkwijze binnen Nidos herijkt. In het kader van het EVF-project is 
een deel van de voogden van Nidos ook getraind op signalen van mensenhandel.77

In dit hoofdstuk komt naar voren dat internationaal en nationaal de urgentie wordt gevoeld om deze 
groep kinderen te beschermen tegen mensenhandel en dat dit gevoel van urgentie ook heeft geleid tot 
internationale wet- en regelgeving en concrete stappen in Nederland. In het volgende Hoofdstuk staat 
de signalering van slachtoffers van mensenhandel onder de groep alleenstaande minderjarige vreem-
delingen centraal.

77 De voogden van de beschermde opvang, de proces- opvanglocaties (POL) en van het Ter Apelteam zijn getraind door 
het Expertisecentrum mensensmokkel en mensenhandel (EMM) en het coördinatiecentrum mensenhandel (Co-
Mensha). 





3 Signalering van slachtoffers

Being identified as a victim of human trafficking means more than simply being named as the complainant in 
a prosecution. When adequate anti-trafficking laws are enforced, identification of a person as a victim must 
begin with a process that respects their rights, provides them protection, and enables them to access services to 
recover from the trauma inflicted by traffickers. However, when authorities misclassify or fail to identify victims 
the victims lose access to justice. Even worse, when authorities misidentify victims as illegal migrants or crimi-
nals deserving punishment, those victims can be unfairly subjected to additional harm, trauma, and even pu-
nishment such as arrest, detention, deportation or prosecution. These failures occur too often, and when they 
do, they reinforce what traffickers around the world commonly threaten their victims: law enforcement will in-
carcerate or deport victims if they seek help. This backward outcome is why victim identification and care in 
policies must be borne out in practice [U.S. Department 2013, p. 9].

Slachtoffers van mensenhandel signaleren is lastig en complex. Slachtoffers worden niet altijd herkend, 
omdat zij niet altijd voldoen aan het stereotype beeld van kwetsbare, onschuldige meisjes of vrouwen 
die slachtoffer zijn van seksuele uitbuiting.1 Als zij niet worden herkend krijgen ze niet de bescherming 
die zij nodig hebben om zich te onttrekken aan de invloed van de mensenhandelaar.2 Waar van meer-
derjarige slachtoffers mogelijk nog verwacht kan worden dat ze mondiger en zelfstandiger zijn en op 
den duur zelf om hulp vragen, kan dit van jongeren niet of nauwelijks verwacht worden. Dit maakt een 
gedegen signalering door de instanties die in aanraking kunnen komen met minderjarige slachtoffers 
mensenhandel zeer urgent.3

De buitenlandse jongeren van wie wordt vermoed dat zij mogelijk slachtoffer van mensenhandel zijn, 
worden geplaatst in de beschermde opvang. Van de 1.829 alleenstaande minderjarige vreemdelingen die 
tussen 2008 en 2012 zijn ingestroomd in de opvangcentra van het COA, zijn er 383 geplaatst in de be-

1 In het onderzoek van O’Brien (2012) wordt ingegaan op drie thema’s die naar voren komen in bewustwordingscam-
pagnes en ertoe kunnen leiden dat er een stereotype beeld ontstaat van een slachtoffer van mensenhandel. Ten 
eerste wordt vaak het beeld neergezet dat slachtoffers van mensenhandel voornamelijk slachtoffers zijn van uitbui-
ting in de seksindustrie. Ten tweede wordt het idee gecreëerd dat slachtoffers vrouwen of meisjes zijn. Een derde 
assumptie lijkt te zijn dat slachtoffers van mensen handel altijd kwetsbare en onschuldige slachtoffers zijn (O’Brien 
2012, p. 316). Zie ook Shrikantiah 2007, p. 187 ev.

2 Zie ook NRM9, p. 142.
3 Toespraak van de minister van Veiligheid en Justitie, uitgesproken bij de EU train-de-trainersbijeenkomst ‘Signale-

ren van mensenhandel’ in Amsterdam op 12 juni 2014. Zie ook The Explanatory Report – Action against Trafficking in Human 
Beings, 16. V. 2005, p. 45.

http://www.nationaalrapporteur.nl/publicaties/Negende/


Mensenhandel –  Naar een kindgericht beschermingssysteem voor alleenstaande minderjarige vreemdelingen
28

schermde opvang. Dat is zo’n 21 procent. Per jaar werden er ongeveer 85 jongeren geplaatst in de be-
schermde opvang4 met een uitschieter van 104 jongeren in 2010.5

De vraag is of de jongeren die worden geplaatst in de beschermde opvang ook voor de meerderheid 
slachtoffers van mensenhandel zijn.6,7 Aan de hand van het screeningsinstrument van Nidos wordt be-
paald of er signalen zijn die duiden op mensenhandel. Als dat het geval is, wordt de jongere geplaatst in 
de beschermde opvang. Maar of de jongere ook daadwerkelijk slachtoffer is, dat valt lastig te bepalen. 
Om dat vast te stellenzouden slachtoffers in een later stadium officieel geïdentificeerd moeten worden. 
Thans zou dat alleen kunnen volgen uit een vervolging dan wel een veroordeling. Dat is voor deze groep 
nauwelijks aan de orde. Een andere vorm van officiële identificatie bestaat niet.8 Het blijft daarom lastig 
om vast te stellen of het screeningsinstrument dat Nidos heeft ontwikkeld om slachtoffers van mensen-
handel te signaleren, effectief is dan wel op welke punten dit instrument verbetering behoeft.

Dit hoofdstuk ziet op het eerste moment dat jongeren in beeld komen bij de Nederlandse autoriteiten 
tot aan het moment van plaatsing in de beschermde opvang. Beschreven wordt hoe de signalering van 
mogelijke slachtoffers in de praktijk gaat en wie bepaalt welke jongere geplaatst wordt in de bescherm-
de opvang. Ook wordt in dit hoofdstuk aandacht besteed aan de variërende populatie binnen de be-
schermde opvang en de wisselende modus operandi van mensenhandelaren en hoe kennis hierover kan 
bijdragen aan een betere signalering.

Bij de beschrijving van de signalering in de praktijk, worden ook de knelpunten van deze signalering 
besproken. Deze knelpunten kunnen niet alleen van invloed zijn op de plaatsing van jongeren in de 
beschermde opvang, maar ook op de vraag of de feitelijke uitvoering en bescherming van de jongeren 
in lijn is met (inter)nationale wet- en regelgeving. Een goede bejegening en bescherming tijdens de 
signalering vergroot de kans op succes in de begeleiding en behandeling, de opsporing van mensenhan-
delaren en in de verblijfsrechtelijke bescherming; thema’s die in de volgende hoofdstukken aan bod 
komen.

3.1 In de praktijk

3.1.1 Eerste contact met de KMar/politie
Alle alleenstaande minderjarige vreemdelingen die niet legaal in Nederland verblijven, worden sinds 1 
januari 2013 naar het aanmeldcentrum (AC) Ter Apel worden gestuurd.9 Er wordt onderscheid gemaakt 

4 In de periode 2008 en 2012 zijn volgens de registratie van Jade respectievelijk 431 jongeren in de beschermde opvang 
ingestroomd, per jaar zijn dat gemiddeld 86,2 personen (NRM 2014, tabel B4.3.2). 

5 NRM 2014, pp. 86 – 87.
6 Dit blijkt onder meer interviews met Jade op 14 maart 2014, Nidos op 7 april 2014, het COA op 12 september, de 

Evenaar op 2 april 2014 en met het prostitutie- en mensenhandelteam Drenthe op 1 april 2014.
7 In de evaluatie van de beschermde opvang in 2010 is ook aanbevolen om bij voortzetting van de beschermde opvang 

de doelgroep beter af te bakenen (Kromhout e.a. 2010).
8 Er is onder de paraplu van het Nationaal verwijsmechanisme een projectgroep opgestart die gaat onderzoeken of en 

op welke wijze identificatie van slachtofferschap mogelijk is (Kamerstukken II 2013-14, 28638, nr. 122). 
9 Voor 1 januari 2013 werden alleenstaande minderjarige vreemdelingen die in het land of op Schiphol aangetroffen 

werden, naar AC Schiphol gestuurd voor de eerste screening. 

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Signalering van slachtoffers
29

tussen minderjarige vreemdelingen die Nederland over land dan wel per vliegtuig bereiken.10 In het 
geval een jongere via de lucht Nederland binnenkomt en op het vliegveld wordt aangetroffen, is het 
eerste contactmoment met de Koninklijke Marechaussee (KMar). De KMar zorgt in dit geval voor vervoer 
naar AC Ter Apel.11

De politie of de KMar kan ook elders in Nederland in contact komen met minderjarige vreemdelingen.12,13 

Als dat gebeurt dan komt het in enkele gevallen nog voor dat de politie dan wel de KMar de jongere een 
vervoersbewijs voor het openbaar vervoer geeft inclusief een routebeschrijving naar AC Ter Apel. Dat dit 
ook gebeurt bij jongeren die slachtoffer zijn van mensenhandel kan niet worden uitgesloten.14 Het ri-
sico is aanwezig dat slachtoffers uiteindelijk niet op AC Ter Apel terechtkomen en daardoor ook niet in 
de beschermde opvang worden geplaatst en uit beeld verdwijnen.15,16 Dit is niet conform de werkinstruc-
tie voor de politie.17 De afspraakis dat de politie voor elke alleenstaande minderjarige vreemdeling ver-
voer naar AC Ter Apel regelt.18

3.1.2 Signalering op AC Ter Apel
Nadat de jongere aankomt op AC Ter Apel wordt hij of zij opeenvolgend gezien door de vreemdelingen-
politie19, de IND en afsluitend door het Ter Apelteam van Nidos (hierna Ter Apelteam Nidos). Vóór 1 janu-
ari 2014 werd de jongere gezien door de vreemdelingenpolitie en Nidos.20 Sinds januari 2014 wordt de 
jongere ook door de IND op het aanmeldcentrum gezien.21 De IND neemt de jongere een gehoor af voor 

10 Zie ook Kromhout e.a. 2010 p. 46.
11 Interview met het Ter Apelteam Nidos op 11 maart 2014.
12 Het komt ook voor dat alleenstaande minderjarige vreemdelingen zichzelf melden bij een lokaal politiebureau 

(interview met het Ter Apelteam Nidos op 11 maart 2014).
13 Daarnaast komt het ook voor dat alleenstaande minderjarige vreemdelingen zelfstandig afreizen naar Ter Apel of 

daar naartoe worden gebracht door derden (interview met het Ter Apelteam Nidos op 11 maart 2014).
14 Immers, het kan nog onduidelijk zijn of de alleenstaande minderjarige vreemdelingen slachtoffer mensenhandel is 

(interview met het Ter Apelteam Nidos op 11 maart 2014).
15 Interview met Nidos op 7 april 2014 en met het Ter Apelteam Nidos op 11 maart 2014.
16 De meeste jongeren die worden geplaatst in de beschermde opvang door het Nidos zijn zogeheten land-AMV’s (In-

terview met Ter Apelteam Nidos op 11 maart 2014). Nidos geeft te kennen dat als het gebeurt dat jongeren op deze 
wijze naar Ter Apel zijn gereisd er contact opgenomen wordt met het betreffende politiekorps om ze op hun verant-
woordelijkheid te wijzen. 

17 ‘Aangezien het bij alleenstaande minderjarige vreemdelingen kan gaan om (al dan niet reeds uitgebuite) slachtoffers 
van mensenhandel is in alle stadia van hun verblijf in Nederland de veiligheid in het geding’ (Kromhout e.a. 2010, 
p. 51).

18 Ook blijkt Nidos in deze gevallen niet altijd op de hoogte te zijn dat een jongere onderweg is (interview met het Ter 
Apelteam Nidos op 11 maart 2014).

19 Het doel van het gesprek met de vreemdelingenpolitie is het vaststellen van leeftijd, identiteit en nationaliteit 
(Hoofdstuk C1, paragraaf 2.2 Vc. 2000). 

20 Dit werd onderling afgestemd.
21 Dit gesprek neemt hoogstens een half uur in beslag, maar het komt ook voor dat de jongere helemaal niet wordt 

gehoord door de IND ‘als de politie (AVIM) voldoende informatie heeft uitgevraagd ten behoeve van de identificatie 
dan is het soms voldoende om de alleenstaande minderjarige vreemdeling alleen een asielaanvraag te laten onder-
tekenen’ (schriftelijke informatie van de IND Ter Apel, 11 februari 2015).



Mensenhandel –  Naar een kindgericht beschermingssysteem voor alleenstaande minderjarige vreemdelingen
30

het onderzoek naar de vraag of Nederland of een ander land verantwoordelijk is voor de behandeling 
van de asielaanvraag.22,23 Na afloop van dit gesprek ondertekent de jongere de asielaanvraag.24,25,26

Aanmeldgehoor
Nidos en de vreemdelingenadvocatuur spreken hun zorgen uit over het feit dat sinds 1 januari 
2014 de IND de jongere ook ziet op AC Ter Apel. Omdat de IND als eerste de jongere ziet en 
daarna pas Nidos, krijgt Nidos niet meer de gelegenheid de jongere voor te bereiden op de ge-
sprekken met de IND en de vreemdelingenpolitie.27,28 Een ander knelpunt dat het Ter Apelteam 
Nidos aanstipt is het aantal gesprekken dat de jongere op één dag moet voeren. Drie gesprekken 
op één dag worden door veel alleenstaande minderjarige vreemdelingen als belastend en inten-
sief ervaren.29,30 Ook merkt de vreemdelingenadvocatuur op dat het gesprek met de IND een 
onderdeel is van de asielprocedure31 terwijl een jongere die als mogelijk slachtoffer wordt aange-
merkt recht heeft op een andere procedure: de bedenktijd conform de verblijfsregeling mensen-
handel. De verblijfsregeling mensenhandel betreft een reguliere verblijfsprocedure waar een 
gesprek met de IND geen deel van uitmaakt. Het gesprek wordt daarom onnodig gevoerd en is 
een extra belasting voor de jongere, aldus de advocatuur.32

Zowel medewerkers van de vreemdelingenpolitie als van de IND zijn getraind op het herkennen van 
signalen van mensenhandel. In de gesprekken die de vreemdelingenpolitie en de IND voeren met de 
jongeren komen echter slechts zelden signalen van mensenhandel naar voren.33 Wanneer dat wel ge-
beurt, wordt contact opgenomen met het regionale uitbuitings- en interventieteam (RUIT) in Gronin-

22 Ook wordt door de IND onderzoek gedaan naar de vingerafdrukken van de jongere in EU-VIS (Hoofdstuk C1, para-
graaf 2.2 Vc. 2000).

23 Het aanmeldgehoor vindt plaats in het kader van de verordening Dublin III (verordening (EU) nr. 604/2013 van het 
Europees Parlement en de Raad. 26 juni 2013, Pb. EU L108/31). 

24 Jongeren onder de 12 jaar mogen zelf niet tekenen en dit dient de voogd te doen (Schriftelijke informatie van de IND 
Ter Apel, 11 februari 2015).

25 In de vreemdelingencirculaire is opgenomen dat ‘de vreemdeling de aanvraag voor een verblijfsvergunning asiel 
voor bepaalde tijd indient bij de IND in het aanmeldcentrum Ter Apel, uiterlijk op de dag nadat de Vreemdelingen-
politie de handelingen in het kader van de vaststelling van de identiteit, heeft afgerond’ (Hoofdstuk C, paragraaf 2.1 
Vc. 2000).

26 De vreemdelingenadvocaten geven aan dat ze het problematisch vinden dat de minderjarigen op AC Ter Apel niet 
direct een gesprek met de advocaat hebben om te bepalen welke procedure ze het beste kunnen kiezen ofwel dat 
met de jongere door de voogden van Nidos direct besproken wordt wat voor hem het beste is (interview met de 
vreemdelingenadvocaten op 21 augustus 2014.

27 Interview met het Ter Apelteam Nidos op 11 maart 2014.
28 Dit punt is aangekaart op directieniveau en er wordt momenteel gesproken over of het mogelijk is of het proces op 

Ter Apel zo aangepast kan worden dat Nidos als eerste met de jongere spreekt. 
29 Interview Ter Apelteam Nidos op 11 maart 2014.
30 Uit het interview met Jade blijkt dat jongeren vaak erg vermoeid aankomen bij de beschermde opvang (interview 

met Jade op 14 maart 2014).
31 De alleenstaande minderjarige vreemdelingen van 12 jaar en ouder ondertekenen ook standaard een aanvraag voor 

een asielvergunning na het aanmeldgehoor (schriftelijke informatie van de IND Ter Apel, 11 februari 2015).
32 Interview met de vreemdelingenadvocaten op 21 augustus 2014.
33 Schriftelijke informatie van de Vreemdelingenpolitie Ter Apel, 18 februari 2015 en schriftelijke informatie van de IND 

Ter Apel, 11 februari 2015.



Signalering van slachtoffers
31

gen en wordt door dit team een intake mensenhandel gehouden en bedenktijd verleend, dan wel een 
aangifte opgenomen.34

De meeste mogelijke slachtoffers mensenhandel worden gesignaleerd door de jeugdbeschermers35 van 
het Ter Apelteam Nidos.36 Sinds de start van de beschermde opvang in 2008 screent Nidos bij binnen-
komst op het aanmeldcentrum actief op signalen mensenhandel. Aan de hand van deze screening wordt 
bepaald in welke opvang de jongere geplaatst dient te worden; de beschermde opvang of de reguliere 
asielopvang37.38,39 Bij signalen mensenhandel wordt de jongere geplaatst in de beschermde opvang.40,41

Wanneer blijkt dat jongeren mogelijk slachtoffer van mensenhandel zijn, worden zij vanuit AC Ter Apel 
naar de beschermde opvang vervoerd. Het is de bedoeling dat dit in kindvriendelijke busjes van de 
Dienst Vervoer en Ondersteuning gebeurt. In de praktijk blijkt dat deze busjes niet altijd beschikbaar 
zijn, met het gevolg dat het voor is gekomen dat deze jongeren naar de beschermde opvang zijn vervoerd 
met ‘halve gevangenisbusjes’.42 Dit is volgens de respondenten niet wenselijk, omdat dit afbreuk doet 
aan het vertrouwen van de jongere in de Nederlandse autoriteiten.43

Uit het interview met het Ter Apelteam Nidos ontstaat het beeld dat AC Ter Apel nog onvoldoende inge-
steld lijkt te zijn op alleenstaande minderjarige vreemdelingen. Drie knelpunten komen bij dit punt 
naar voren. Allereerst blijkt dat, indien nodig, jongeren niet op AC Ter Apel kunnen verblijven, al is het 
voor één nacht.44 De jongere gaat dan noodgedwongen naar een campus of kinderwoongroep elders. 
Dit is volgens Nidos onwenselijk, omdat door de jongeren het reizen en het verhuizen naar een andere 
locatie als extra belastend wordt ervaren. Het COA geeft echter aan dat dit niet vaak genoeg voorkomt 
om het creëren van een plek voor jongeren in AC Ter Apel te rechtvaardigen.45 Een tweede knelpunt is 

34 Als er signalen worden opgemerkt vindt er contact plaats met het regionale uitbuitings- en interventieteam van 
Groningen en wordt overlegd of een intake mensenhandel wordt gehouden dan wel dat er direct aangifte wordt 
opgenomen als het mogelijke slachtoffer dat wenst. Dit komt overigens nauwelijks voor (Schriftelijke informatie 
van de Vreemdelingenpolitie Ter Apel, 18 februari 2015 en schriftelijke informatie van de IND Ter Apel, 11 februari 
2015). 

35 De voogd wordt ook wel aangeduid met jeugdbeschermer.
36 Dit team bestaat uit vier voogden van Nidos (Interview met het Ter Apelteam Nidos op 11 maart 2014). 
37 Jongeren tussen de 12 en 18 jaar kunnen worden geplaatst in de procesopvanglocatie van het COA. Op deze locatie 

verblijft de jongere maximaal 3 maanden. Het Centraal orgaan Opvang Asielzoekers stelt samen met Nidos vast 
welke vorm van opvang het beste past bij de betreffende jongere. Deze plaatsing is gebaseerd op de leeftijd, de 
competenties en het ontwikkelingsperspectief van de jongere. Zie ook Hoofdstuk 5 over de aangekondigde aanpas-
singen binnen de kleinschalige woonopvang voor alleenstaande minderjarige vreemdelingen.

38 Nidos is sinds 1 mei 2007 aanwezig op het aanmeldcentrum Schiphol om intakegesprekken te voeren met alleen-
staande minderjarige vreemdelingen. In 2013 is de aanmeldlocatie voor alleenstaande minderjarige vreemdelingen 
overgegaan naar Ter Apel en neemt Nidos hier de intakegesprekken af. 

39 Bruins & Van Dam 2012, p. 6.
40 De beschermde opvang gebeurt op vrijwillige basis, hetgeen betekent dat jongeren niet gedwongen kunnen worden 

om hier opgevangen te worden. Echter, in de praktijk komt het niet of nauwelijks voor dat jongeren weigeren 
(Bruins & Van Dam 2012, p. 6).

41 Het COA is verantwoordelijk voor de formele plaatsing.
42 Interview Ter Apelteam Nidos op 11 maart 2014.
43 Interview met Ter Apelteam Nidos op 11 maart 2014 en met Jade van 14 maart 2014. 
44 Het is de bedoeling dat de jongeren binnen één dag het proces in AC Ter Apel hebben doorlopen, ook in het week-

end. Echter, het komt soms voor dat dit niet lukt en dat de jongere de dag erop terug moet komen.
45 Interview met het Ter Apelteam Nidos 11 maart 2014 en met het COA op 12 september 2014.



Mensenhandel –  Naar een kindgericht beschermingssysteem voor alleenstaande minderjarige vreemdelingen
32

dat het voorkomt dat het aanmeldgehoor van een minderjarige door de IND wordt afgenomen aan de 
balie in een open setting. Dit komt alleen voor in geval van drukte in AC Ter Apel.46 Er wordt gevreesd dat 
minderjarige slachtoffers zich in een dergelijke setting niet veilig genoeg voelen om hun verhaal te 
doen.47 Tot slot blijkt de ontvangstruimte van het aanmeldcentrum Ter Apel nog onvoldoende ingesteld 
te zijn op minderjarigen. Dit kan negatief doorwerken op het veiligheidsgevoel van de jongeren.48

3.1.3 Contact met Ter Apelteam Nidos uitgelicht
Tijdens het gesprek dat het Ter Apelteam Nidos met de jongere heeft, let het team op signalen van slacht-
offerschap. In de beginfase van de pilot beschikte het team al over een lijst met indicatoren van men-
senhandel. Maar omdat deze indicatoren niet objectief gestaafd waren, indiceerde het team voorname-
lijk nog op basis van onderbuik gevoelens.49 Om inzichtelijk te maken op basis van welke factoren en 
kenmerken alleenstaande minderjarige vreemdelingen worden geïndiceerd als mogelijk slachtoffer, 
heeft het toenmalige Schipholteam van Nidos samen met PI Research50 de lijst met indicatoren onder 
de loep genomen. Tevens is door Bruins en van Dam51 een verkennend onderzoek uitgevoerd met het 
doel ‘om na te gaan welke verbale en non-verbale signalen leiden tot de indicatiestelling van minderja-
rige slachtoffers door de voogden.52

Screeningsinstrument onderworpen aan verkennend onderzoek53

In het onderzoek van Bruins en Van Dam (2012) zijn in totaal 94 dossiers van alleenstaande min-
derjarige vreemdelingen onderzocht. Dit waren dossiers van zowel vreemdelingen die door het 
Schipholteam van Nidos wél als mogelijke slachtoffers waren geïndiceerd, als vreemdelingen die 
dat niet waren. Bruins en Van Dam hielden daarnaast vijf interviews met jeugdbeschermers 
werkzaam bij Nidos. Uit het onderzoek blijken angst, de onbekendheid van het reisdoel, het ge-
dwongen worden tot seks, het hebben van valse documenten en het illegaal verblijven in Neder-
land de belangrijkste non-verbale en verbale voorspellers voor de indicatiestelling van mogelijk 
slachtofferschap te zijn. Jeugdbeschermers geven in het onderzoek aan dat niet één signaal be-
palend is om de indicatie mogelijk slachtoffer mensenhandel te stellen, maar dat het een samen-
gesteld plaatje betreft.54 Let wel, deze voorspellers geven aan op welke indicatoren voogden 
bepalen of een alleenstaande minderjarige vreemdeling volgens hen mogelijk slachtoffer is van 

46 ‘Deze gesprekken worden afhankelijk van de leeftijd, afgenomen in een gesloten kamer. Maar als jongeren 16 of 17 
jaar oud zijn, wordt er ook wel gekozen voor een gesprek aan de aanmeldbalie’ (schriftelijke informatie van de IND 
Ter Apel, 11 februari 2015).

47 Interview met het Ter Apelteam Nidos 11 maart 2014.
48 Ibid.
49 Dit blijkt ook uit de evaluatie van de beschermde opvang van 2010 (Kromhout e.a. 2010) en het interview met Nidos 

op 7 april 2014.
50 ‘PI Research is een centrum voor onderzoek, innovatie en opleiding gericht op de ontwikkeling, opvoeding en be-

handeling van kinderen en jeugdigen.’ Zie voor meer informatie over PI Research de website: https://www.pire-
search.nl/ (geraadpleegd op 14 augustus 2014). 

51 Bruins & Van Dam 2012.
52 Bruins & Van Dam 2012, p. 2.
53 Ibid.
54 Dit wordt ook bevestigd door het Ter Apelteam Nidos (interview op 11 maart 2014).

https://www.piresearch.nl/
https://www.piresearch.nl/


Signalering van slachtoffers
33

mensenhandel. De wijze van signalering is nog niet wetenschappelijk gevalideerd55 en Bruins en 
Van Dam geven in hun onderzoek ook aan dat meer onderzoek nodig is.

De bevindingen van dit onderzoek en de samenwerking tussen Nidos en PI Research vormden de basis 
voor een nieuw signaleringsinstrument. Bestaande signaleringslijsten konden niet één-op-één overge-
nomen worden, omdat volgens Nidos de indicatorenlijsten van andere ketenpartners te grofmazig zijn 
en niet gebruikt kunnen worden voor deze specifieke groep slachtoffers.56 Op basis van algemene indi-
catorenlijsten zouden alle alleenstaande minderjarige vreemdelingen als mogelijk slachtoffer kunnen 
worden aangemerkt, zo stelt Nidos.57 Het fijnmaziger signaleringsinstrument moet hier verandering in 
brengen en moet er toe leiden dat alleen mogelijke slachtoffers van mensenhandel geïndiceerd worden 
en geplaatst worden in de beschermde opvang.58 Dit screeningsinstrument is in gebruik genomen, en 
Nidos verwacht dat het instrument steeds effectiever zal worden naarmate het Ter Apelteam van Nidos 
ervaring opdoet met de toepassing van dit instrument in de praktijk.59

Om zicht te krijgen op de effectiviteit van het nieuwe screeningsinstrument dat mogelijke slachtoffers 
moet signaleren, heeft Nidos een monitoringsmechanisme ingebouwd. Twee maanden na de indicatie-
stelling vindt er een evaluatie plaats, en registreert de voogd in samenwerking met de mentor van Jade 
Zorggroep (Jade)60 of een minderjarige daadwerkelijk als mogelijk slachtoffer gezien kan worden. Nidos 
geeft te kennen dat dat in negentig procent van de gevallen wordt bevestigd.61 Toch houdt Nidos een slag 
om de arm als het aankomt op de vraag in hoeverre het nieuwe screeningsinstrument in staat is om de 
mogelijke slachtoffers van mensenhandel te indiceren:

De vraag die inderdaad speelt is of niet teveel wordt geïndiceerd op kwetsbaarheid in plaats van 
op mogelijk slachtofferschap van mensenhandel. Maar wat is dan het continuüm van kwetsbaar-

55 Dit onderzoek kent een aantal beperkingen waarvan de kleine sample size de belangrijkste is en in de weg staat van 
het extrapoleren van deze resultaten naar andere alleenstaande minderjarige vreemdelingen (Bruins & Van Dam 
2012). Een andere beperking is dat ervoor is gekozen om de dossiers in twee groepen te verdelen, te weten ‘slachtof-
fers’ en ‘niet-slachtoffers’. Deze tweedeling is volledig gebaseerd op de indicatie van mensenhandel door het Schip-
holteam van Nidos en het evaluatieformulier van Nidos in de beschermde opvang met het doel om na te gaan of 
dezelfde signalen herkend zijn in de beschermde opvang door de voogden. Op deze wijze is de kans op een bias in 
het onderscheid van dossiers tussen slachtoffers en niet-slachtoffers aannemelijk, immers er is geen officiële vast-
stelling van slachtofferschap anders dan het niet-gevalideerde screeningsinstrument en het niet gevalideerde eva-
luatieformulier van Nidos. 

56 Interview met Nidos 7 april 2014.
57 Ibid.
58 Uit het interview met Nidos (7 april 2014) blijkt dat het aantal indicatiestelling slachtoffers mensenhandel onder de 

alleenstaande minderjarige vreemdelingen zijn afgenomen. Echter, dit kan ook andere redenen hebben dan het 
vernieuwde signaleringsinstrument.

59 De verwachting is dat dit gebeurt zodra het computersysteem dat nu in ontwikkeling is, dat toelaat en dat zodra het 
signaleringsinstrument goed gebruikt wordt er meer zicht komt op waarom een jongere wel of niet geïndiceerd 
wordt als mogelijk slachtoffer van mensenhandel.

60 Bij Jade Zorggroep is de enige aanbieder van de beschermde opvang. Zie Hoofdstuk 2.
61 Alleen de indicatiestellingen van jongeren die als mogelijk slachtoffers van mensenhandel zijn geïndiceerd worden 

geëvalueerd. Dit gebeurt niet voor de alleenstaande minderjarige vreemdelingen die niet als mogelijk slachtoffers 
worden geïndiceerd.



Mensenhandel –  Naar een kindgericht beschermingssysteem voor alleenstaande minderjarige vreemdelingen
34

heid naar mogelijk slachtofferschap? Dat is lastig te bepalen in de praktijk. […] We blijven daarom 
ook kritisch monitoren of we de juiste jongeren in de beschermde opvang plaatsen.62

Nidos heeft met de doorontwikkeling van het screeningsinstrument getracht zo zorgvuldig mogelijk te 
werk te gaan. En hoewel verschillende ketenpartners van mening zijn dat de mogelijke slachtoffers van 
mensenhandel gesignaleerd worden in de huidige procedure63, kan dit niet met zoveel zekerheid ge-
steld worden.64 Er is namelijk geen punt in de procedure waar een officiële identificatie plaatsvindt noch 
blijkt dit uit veroordelingen van mensenhandelaren.65

3.1.4 Populatie van de beschermde opvang
In periode 2008 – 2012 zijn in totaal 383 alleenstaande minderjarige vreemdelingen in de beschermde 
opvang geplaatst. De meeste mogelijke slachtoffers komen uit West-Afrika. De meeste jongeren hebben 
Guinee als herkomstland, te weten 29% procent (=111) van de 383 alleenstaande minderjarige vreemde-
lingen in de beschermde opvang. Daarna komt Sierra Leone (=47) en dan Nigeria (=42).66

Wat opvalt is dat vanaf 2010 in zowel relatieve als absolute zin er sprake is van een daling van het aantal 
Nigeriaanse jongeren in de beschermde opvang. Terwijl het in 2010 nog om 12% (= 13) ging, is dit deel 
gedaald naar 4% (= 3) in 2012.67,68

Nigeriaanse meisjes en Koolvis
In 2006 en de jaren daarop heeft er een grote focus gelegen op Nigeriaanse, minderjarige slacht-
offers en met name op meisjes die na aankomst in Nederland met onbekende bestemming ver-
trokken uit asielzoekerscentra. Na opsporing bleek dat deze meisjes naar Nederland werden 
gehaald om uitgebuit te worden. Een aantal van deze meisjes is ook teruggevonden in de prosti-
tutie, zowel in Nederland als in het buitenland Om de Nigeriaanse meisjes die naar Nederland 
kwamen te beschermen en het achterliggende mensenhandelnetwerk in kaart te brengen is het 
Koolvisonderzoek gestart.69,70 Uiteindelijk heeft het opsporingsonderzoek geleid tot veroorde-
lingen van mensenhandelaren.71 Na dit opsporingsonderzoek valt op dat het aantal minderjari-
gen onder Nigeriaanse slachtoffers is gedaald.72

62 Interview met Nidos op 7 april 2014.
63 Interviews met Nidos op 7 april 2014 en Jade op 14 maart 2014.
64 Dit blijkt onder meer interviews met Jade op 14 maart 2014, Nidos op 7 april 2014, het COA op 12 september.
65 Zie ook Hoofdstuk 7.
66 Zie NRM 2014, tabel 4.1.
67 Overigens is het totaal aantal Nigeriaanse mogelijke slachtoffers in de CoMensha-registraties (minderjarige en meer-

derjarige) relatief gezien ook gedaald vanaf 2010 (en absoluut gezien vanaf 2011); zie ook NRM 2014, §2.2.2.
68 Niet uitgesloten wordt dat Nigeriaanse jongeren die mogelijk slachtoffer zijn in andere landen wel vaker zijn gesig-

naleerd en er een verschuivingseffect heeft opgetreden (NRM7, §9.5.5).
69 Zie Hoofdstuk 1.
70 De KMar heeft deze jongeren in 2006 voor het eerst in toenemende mate gemeld aan CoMensha; zie ook NRM7, pp. 

333-334. 
71 Zie onder meer ECLI:NL:GHARN:2012:BV8579; ECLI:NL:GHARN:2012:BV8576; ECLI:NL:GHARN:2012:BV8569; 

ECLI:NL:GHARN:2012:BV8521.
72 Zie ook NRM 2012f, p. 62.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/mensenhandel-in-en-uit-beeld/


Signalering van slachtoffers
35

In 2008 zijn nog relatief veel Indiase en Chinese jongeren geplaatst in de beschermde opvang, daarna 
nauwelijks meer.73

Indiase en Chinese jongeren
De modus operandi van verdachten om Indiase en Chinese jongeren naar Nederland te krijgen, 
leek toentertijd erg op smokkel in plaats van handel, hoewel dit nooit volledig duidelijk is gewor-
den. Net als Nigeriaanse jongeren, verdwenen Indiase en Chinese jongeren op grote schaal uit de 
beschermde opvang om, naar het lijkt, door te reizen naar andere landen om daar werk te vinden. 
Waar ze precies heen zijn gegaan is onbekend.74 Voor de Indiase jongens lijkt het erop ‘dat het 
IJbot-onderzoek [opsporingsonderzoek] en de beschermde opvang het beoogde afschrikwek-
kende effect richting mensenhandelaren hebben gehad’.75

Ook blijkt dat over de jaren heen dat de jongeren die in de beschermde opvang worden geplaatst, uit 
steeds meer verschillende landen komen. Waar de jongeren in 2008 nog uit zestien verschillende landen 
kwamen, kwamen zij in 2010 uit 26 verschillende landen. In totaal blijkt dat over de periode 2008 – 2012 
dat de mogelijke slachtoffers die zijn opgenomen in de beschermde opvang uit 45 verschillende landen 
afkomstig zijn.76

Een mogelijke verklaring hiervoor is dat in 2008, het begin van de pilot, met name is gelet op risicona-
tionaliteiten; jongeren met een bepaalde nationaliteit waarvan gedacht werd dat ze een groter risico 
liepen om te verdwijnen, zoals de Nigeriaanse meisjes en Indiase jongens.77 Gaandeweg is bij de indice-
ring de nadruk echter minder komen te liggen op nationaliteiten en meer op signalen van slachtoffer-
schap. Dit heeft mogelijk geleid tot een toename van het grotere verschil in herkomstlanden van de 
jongeren in de beschermde opvang.78,79

3.1.5 Modus operandi van mensenhandelaren en signalering
De veranderende samenstelling van de jongeren in de beschermde opvang zou ook kunnen duiden op 
aanpassingen van modus operandi door mensenhandelaren. Uit (opsporings-)onderzoeken is gebleken 

73 Zie NRM 2014, tabel 4.1.
74 Interview met Jade op 14 maart 2014.
75 Kromhout e.a. 2010, p. 13.
76 NRM 2014, tabel B4.3.6.
77 Bij het indiceren mogelijk slachtoffer mensenhandel is in de eerste jaren van de pilot gewerkt aan de hand van risi-

coprofiel-rapportages. Deze rapportages bestonden uit een overzicht van risico -nationaliteiten met opvallende 
kenmerken, welke vervolgens waren gerangschikt volgens het stoplichtmodel: rood, oranje of groen. ‘Jongeren met 
een ‘rode’ nationaliteit lopen volgens de MIG een groot risico om slachtoffer te zijn of worden van mensenhandel 
of mensensmokkel. Jongeren met een ‘oranje’ nationaliteit lopen een verhoogd risico en komen ‘op basis van ge-
ringe indicaties’ in aanmerking voor plaatsing in de beschermde opvang. Bij twijfel wordt geen risico genomen en 
moet dit uit voorzorg gebeuren. Ook bij jongeren met een ‘groene’ nationaliteit kunnen tijdens de procedure indi-
caties van mensensmokkel of –handel opkomen waardoor alleenstaande minderjarige vreemdelingen alsnog als 
risico-AMV wordt aangemerkt’ (Kromhout e.a. 2010, p. 53).

78 ‘Bij de start van de pilot beschermde opvang zijn de Indiase en Nigeriaanse alleenstaande minderjarige vreemdelin-
gen als risicogroepen bestempeld, later gevolgd door de Chinese en Guineese alleenstaande minderjarige vreemde-
lingen’ (Kromhout e.a. 2010, p. 12).

79 Zie ook Kromhout e.a. 2010, p. 50 e.v.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
36

dat mensenhandelaren hun modus operandi eenvoudig aanpassen wanneer de situatie daarom vraagt.80 
Bijvoorbeeld wanneer een bepaalde slachtoffergroep meer aandacht krijgt of wanneer er een lacune in 
wet- en regelgeving is gedicht waarvan daarvoor nog misbruik kon worden gemaakt.81 Om risico’s te 
verkleinen, kunnen mensenhandelaren hun aandacht dan gaan richten op andere landen, andere 
slachtoffergroepen en andere handelswijzen.82

Een veranderende modus operandi van mensenhandelaren kan met zich meebrengen dat op andere 
signalen moet worden gelet om slachtoffers in een vroegtijdig stadium te signaleren.83 Het is daarom 
noodzakelijk dat signalerende instanties, in dit geval het Ter Apelteam Nidos, samenwerken met instan-
ties die de trends in modus operandi (inter)nationaal in kaart brengen. Het Expertisecentrum Mensen-
handel en Mensensmokkel (EMM) is de enige instantie in Nederland die dit doet.84

Van een structurele samenwerking tussen het Ter Apelteam Nidos en het EMM is echter nog geen sprake. 
Om op de hoogte te blijven van de laatste trends op het terrein van mensenhandel en de signalen waar-
op zij moeten letten, zou het Ter Apelteam Nidos structureel contact moeten onderhouden met het 
EMM.85 Daarnaast kan een structurele samenwerking bijdragen aan de informatievoorziening van het 
EMM, zodat nieuwe trends en modus operandi van mensenhandelaren in kaart kunnen worden ge-
bracht.86

Een mogelijk verontrustende trend87 die naar voren kwam in het onderzoek ziet op West-Afrikaanse 
meisjes die aangeven in Italië uitgebuit te zijn en uiteindelijk naar Nederland ‘gebracht lijken te zijn’.

Uitbuiting in Italië, gebracht naar Nederland
Verschillende jongeren die zijn geplaatst in de beschermde opvang hebben bij de politie, de 
voogd dan wel bij de mentor aangegeven, dat ze in Italië zijn uitgebuit en dat ze na een peri-
ode uitgebuit te zijn, zijn ontsnapt en met de auto of met de trein naar Nederland zijn geko-
men. Gedurende deze reis hebben ze over het algemeen geslapen en kunnen ze zich hier wei-
nig van herinneren. Eenmaal aangekomen in Nederland zijn ze op een voor hen niet bekende 
plek terechtkomen en daar hebben ze iemand aangesproken om te vragen waar ze hulp kon-
den krijgen. Daarop zijn ze naar de politie gebracht en de politie heeft ervoor gezorgd dat ze 

80 Zie NRM9, §3.1.
81 Denk aan de relatief grote instroom van Indiase jongens naar Nederland tot en met 2008. Echter, na het IJbot-on-

derzoek lijkt deze stroom naar Nederland te zijn opgedroogd. Onbekend is of de jongens naar een ander land zijn 
gebracht.

82 Interview met EMM op 1 mei 2014.
83 Zie NRM9, §3.1.
84 ‘Het EMM werkt aan een datasysteem, genaamd het recherche analyse omgeving (RAO), waarin signalen van men-

senhandel van politionele en niet-politionele organisaties bij elkaar gebracht worden om een vollediger beeld te 
krijgen van mensenhandel. Een landelijk operationeel beeld blijft echter vooralsnog beperkt tot wat er in het Nati-
onaal Dreigingsbeeld en de korpsmonitor staat vermeld’ (NRM9, pp. 256 – 257).

85 Interview met Ter Apelteam Nidos op 11 maart 2014, interview met het prostitutie- en mensenhandelteam Drenthe 
op 1 april 2014 en het interview met EMM op 1 mei 2014.

86 Zie ook §3.4 van NRM9 waarin het belang uiteengezet wordt van het uitwisselen van informatie en het ontwikkelen 
van innovatieve aanpakken om mensenhandelaren in zich te krijgen en aan te pakken. 

87 Meer onderzoek is nodig om dit te staven, omdat deze trend op anekdotisch materiaal is gestoeld.

http://www.nationaalrapporteur.nl/publicaties/Negende/
http://www.nationaalrapporteur.nl/publicaties/Negende/
http://www.nationaalrapporteur.nl/publicaties/Negende/
http://www.nationaalrapporteur.nl/publicaties/Negende/


Signalering van slachtoffers
37

op AC Ter Apel terechtkwamen. Ook over de plaats van uitbuiting in Italië kunnen ze vaak 
weinig vertellen.

Als deze verhalen kloppen, is het mogelijk dat mensenhandelaren slachtoffers die voor hen hun waarde 
hebben verloren, naar Nederland ‘brengen’ om zo de kans op opsporing en vervolging te verkleinen. 
Nader onderzoek naar samenhang in deze verhalen en samenwerking via Europol zou die onzichtbaar-
heid kunnen frustreren.

Tot slot komt in de voorstudie naar oneigenlijk gebruik van de verblijfsregeling88 naar voren dat men-
senhandelaren mogelijk misbruik maken van de verblijfsregeling mensenhandel. Zo blijkt uit gesprek-
ken met hulpverleners en opsporingsbeambtenaren dat bij hen de indruk bestaat dat het voorkomt dat 
mensenhandelaren hun slachtoffers de opdracht geven om de verblijfsprocedure mensenhandel te 
doorlopen om een verblijfsrecht te bemachtigen. Zodra het slachtoffer een verblijfsvergunning weet te 
bemachtigen, start de daadwerkelijke uitbuiting, of vangt deze opnieuw aan.89

3.1.6 Slachtoffers mensenhandel die in eerste instantie worden gemist
De mogelijkheid bestaat dat minderjarige slachtoffers mensenhandel door het Ter Apelteam Nidos wor-
den gemist en derhalve niet door hen geplaatst worden in de beschermde opvang.90 In zo’n geval komen 
ze terecht in zogeheten procesopvanglocatie van het COA om daarna doorgeplaatst te worden in de re-
guliere opvang. In deze opvanglocaties bestaat de mogelijkheid dat de slachtoffers alsnog gesignaleerd 
worden door medewerkers van Nidos of het COA en geplaatst worden in de beschermde opvang.Uit de 
cijfers blijkt echter dat dit nauwelijks voorkomt.

Zo zijn over de periode 2008 – 2012 bijna alle jongeren binnen één dag nadat ze in beeld waren bij het 
COA geplaatst in de beschermde opvang. De meest voor hand liggende verklaring hiervoor is dat deze 
jongeren op hun eerste dag nadat ze in beeld zijn gekomen bij het COA, zijn gesignaleerd als mogelijk 
slachtoffer door het Schipholteam Nidos en vervolgensdirect in de beschermde opvang zijn ge-
plaatst.91

88 Zie ook het ‘vooronderzoek oneigenlijk gebruik verblijfsregeling mensenhandel’ (Klaver, Van der Leun & Schreijen-
berg 2013). 

89 Ibid, p. 75.
90 In de huidige opzet heeft het Ter Apelteam Nidos één gesprek met de jongere. In dit gesprek moet worden bepaald 

of de jongere mogelijk slachtoffer is of niet. Hoewel het Ter Apelteam Nidos hier met de grootste zorgvuldigheid 
mee omgaat, kan niet worden uitgesloten dat alleenstaande minderjarige vreemdelingen die toch slachtoffer van 
mensenhandel blijken te zijn, niet als zodanig geïndiceerd worden (Zie ook NRM5, §5.3, NRM7, §12.2 & 15.8.2 en 
NRM9, §2.6 en EMN 2013).

91 Alle alleenstaande minderjarige vreemdelingen die niet beschikken over een verblijfsrecht en worden aangetroffen 
in Nederland dienen sinds 1 januari 2013 gestuurd te worden naar het aanmeldcentrum (AC) Ter Apel en daar worden 
de jongeren gescreend door het Ter Apelteam Nidos. Voor 1 januari 2013 werden alleenstaande minderjarige vreem-
delingen die op Schiphol of elders in Nederland werden aangetroffen, naar AC Schiphol gestuurd en gescreend door 
het Schipholteam Nidos. Bij deze overgang is veel waarde gehecht aan expertiseopbouw bij het nieuwe team (Inter-
view met het Ter Apelteam Nidos op 11 maart 2014 en met Nidos op 7 april 2014).

http://www.nationaalrapporteur.nl/publicaties/Negende/
http://www.nationaalrapporteur.nl/publicaties/vijfde/
http://www.nationaalrapporteur.nl/publicaties/Zevende/


Mensenhandel –  Naar een kindgericht beschermingssysteem voor alleenstaande minderjarige vreemdelingen
38

Figuur 3.1  Aantal dagen in beeld bij het COA vóór opname in de beschermde opvang 
per instroomjaar (2008-2012)

Figuur 3.1 laat zien dat er in deze jaren nauwelijks sprake is van zij-instromers in de beschermde opvang; 
jongeren die vanuit de proces-opvanglocatie dan wel reguliere opvang van het COA zijn gesignaleerd als 
mogelijk slachtoffer én vervolgens geplaatst zijn in de beschermde opvang.92

Het lage aantal zij-instromers kan mogelijk verklaard worden doordat het Schipholteam van Nidos bijna 
alle mogelijke slachtoffers al in het eerste contact heeft gesignaleerd, maar kan ook komen doordat in 
de POL-locaties en reguliere opvang onvoldoende kennis is om slachtoffers alsnog te signaleren. Met 
het oog op de laatste mogelijkheid is er door het COA voor gekozen om in 2013 de medewerkers te trai-
nen op het herkennen van signalen mensenhandel.93 In 2014 heeft Nidos hetzelfde gedaan met de 
voogden.94,95 Mochten er sindsdien slachtoffers worden gemist door het Ter Apelteam Nidos dan is het 
de verwachting van Nidos en COA dat de voogden van Nidos en de medewerkers op de procesopvanglo-
caties de slachtoffers alsnog herkennen en plaatsen in de beschermde opvang.96

92 Interview met Jade op 14 maart 2014.
93 Het COA heeft besloten in 2013 niet alleen de medewerkers van het COA in de POL-locatie te trainen, maar om alle 

medewerkers een training aan te bieden. Zie ook Hoofdstuk 2 en NRM9, §2.6.4.
94 Alleen de voogden die werkzaam zijn op de POL-locatie zijn getraind door het EMM, de TCI (politie), de specialistisch 

adviseur bestrijding mensenhandel van de IND en CoMensha (interview met Nidos op 7 april 2014).
95 De jongeren die niet worden geïndiceerd als slachtoffer van mensenhandel komen namelijk als volgende stap in de 

POL-locatie terecht voor maximaal drie maanden. Binnen de POL-locatie beslist het COA samen met Nidos welke 
vorm van opvang het beste past bij de alleenstaande minderjarige vreemdelingen. Het ligt voor de hand dat als het 
Ter Apelteam Nidos een slachtoffer heeft gemist, de jongere alsnog gesignaleerd zou kunnen worden in de POL-
locatie. Deze trainingen moeten ertoe bijdragen dat slachtoffers in een later stadium (alsnog) gesignaleerd worden.

96 ‘De lage zijinstroom heeft de Nidos doen besluiten om, naast de teams van Nidos die al getraind waren, de deskun-
digheidsbevordering uit te breiden naar alle teams van Nidos inzake het herkennen van signalen van mensenhandel 
(schriftelijke informatie van Nidos, 13 mei 2015).

90%

100%

Instroom
2008

Instroom
2009

Instroom
2010

Instroom
2011

Instroom
2012

80%

70%

60%

50%

40%

30%

20%

10%

0%

25

18,4

21,4

13,2

0,2

7,4

20

15

10

5

0
Gemiddeld aantal dagen 
in beeld vóór plaatsing

0-1 dagen

2-14 dagen

15-31 dagen

> 31 dagen

http://www.nationaalrapporteur.nl/publicaties/Negende/


Signalering van slachtoffers
39

3.2 Punten ter verbetering in het signaleringsproces

De afgelopen jaren is door verschillende ketenpartners ingezet op het verbeteren van de signalering van 
slachtoffers van mensenhandel. Hoewel er goede stappen zijn gezet, blijven er ook verbeteringen mo-
gelijk. Verbeteringen van de signalering zelf, maar ook van de bejegening en bescherming van moge-
lijke slachtoffers gedurende het proces van signalering. Dit is noodzakelijk, immers een goede bejege-
ning en bescherming van minderjarige slachtoffers mensenhandel vergroot de kans op succes tijdens 
de begeleiding en behandeling van slachtoffers, de opsporing van mensenhandelaren en het vinden van 
een duurzame verblijfsrechtelijke oplossing op een zo kort mogelijke termijn. Een viertal punten ter 
verbetering komt hier aan bod.

Het eerste verbeterpunt ziet op het screeningsinstrument. Hoewel verschillende ketenpartners van me-
ning zijn dat voornamelijk de slachtoffers van mensenhandel eruit gepikt worden met het huidige 
screeningsinstrument, bestaan er tegelijkertijd ook twijfels of er niet ook slachtoffers gemist worden 
(ondersignalering) of dat kwetsbare jongeren ten onrechte als slachtoffer worden aangemerkt 
(oversignalering).97

Gevolgen van over- en ondersignalering
Niet-slachtoffers zijn niet gebaat bij een plaatsing in de beschermde opvang. Enerzijds omdat de 
gehanteerde aanpak en behandeling binnen de beschermde opvang niet aansluit op hun be-
hoefte en anderzijds omdat jongeren die niet slachtoffer zijn, zich gestigmatiseerd kunnen voe-
len. Slachtoffers die niet worden gesignaleerd komen daarentegen terecht in de reguliere opvang. 
Deze opvang is niet ingesteld op de behoeften en bescherming van slachtoffers van mensenhan-
del en met een plaatsing in de reguliere opvang neemt de kans toe dat deze jongeren opnieuw 
slachtoffer worden van een mensenhandelaar.98

Om tot een inhoudelijke verbetering te komen van het screeningsinstrument, is het raadzaam om te 
kijken naar wat internationaal al ontwikkeld is op het terrein van signalering. Zo is in de Verenigde 
Staten interessant onderzoek gedaan naar het valideren van vragenlijsten die worden gebruikt om 
slachtoffers in een vroegtijdig stadium te signaleren. Het screeningsinstrument dat met dit doel is ont-
wikkeld, is getest op een groep die voor ongeveer de helft bestond uit slachtoffers van mensenhandel.99 

97 In het rapport van het European Migration Network naar het herkennen van slachtoffers van mensenhandel in de 
Nederlandse asiel- en gedwongen vertrekprocedures staat hierover het volgende: ‘Het aantal jongeren dat terecht 
als slachtoffer in de beschermde opvang is geplaatst, vormt een indicatie voor de effectiviteit van het signalerings-
instrument van Nidos. Er zijn echter weinig strafrechtelijke onderzoeken geweest waaruit blijkt hoeveel jongeren in 
beschermde opvang daadwerkelijk uitgebuit zijn of dreigen te worden. Ervaringsgegevens van uitvoerende mede-
werkers in de beschermde opvang en van voogden geven een indicatie van de effectiviteit. Uitvoerende medewerkers 
van de beschermde opvang zijn volgens het rapport van mening dat de alleenstaande minderjarige vreemdelingen 
die bij hen zijn geplaatst terecht in deze opvang zitten. De voogden daarentegen zijn in minder dan de helft van de 
gevallen overtuigd van slachtofferschap. Het rapport oordeelt naar aanleiding hiervan dat het gebrek aan harde 
bewijzen tijdens zowel de indicatiestelling als de opvangsituatie die daarop volgt, maakt dat de basis onder de 
plaatsingen in de beschermde opvang wankel is.’(EMN 2013, pp. 41-42).

98 Hoewel een screeningsinstrument nooit honderd procent waterdicht kan zijn, moet wel gestreefd worden naar het 
meten van de effectiviteit, zodat de signalering verbeterd kan worden.

99 Deze groep bestond wel uit slachtoffers van andere misdrijven, bijvoorbeeld van huiselijk geweld en smokkel (Si-
mich, Goyen en Mallozi 2014, pp. 39 ev.). 



Mensenhandel –  Naar een kindgericht beschermingssysteem voor alleenstaande minderjarige vreemdelingen
40

Uit dit onderzoek kwam naar voren dat het geteste screeningsmechanisme zeer betrouwbaar lijkt te zijn 
in de vroegsignalering van slachtoffers van mensenhandel.

Gevalideerde vragenlijst
In de Verenigde Staten heeft het Vera Institute for Justice (hierna VERA) een screeningsmechanisme 
ontwikkeld om in een vroegtijdig stadium slachtoffers van mensenhandel te signaleren. Deze 
Trafficking Victim Identification Tool (TVIT) is gevalideerd aan de hand van uitgebreid wetenschap-
pelijk onderzoek100 dat is uitgevoerd tussen 2011 en 2014. Om de indicatoren te valideren is de 
vragenlijst getest op een groep van 180 personen, van wie 53% (n=96) slachtoffers van mensen-
handel is en 47% (n=84) niet. Hieruit bleek dat de meerderheid van de vragen die zijn opgenomen 
in TVIT significante voorspellers zijn van mensenhandel.101 Niettemin kent dit onderzoek beper-
kingen. De belangrijkste ligt op het terrein van de omvang en inhoud van de gebruikte sample size. 
Een bias wordt niet uitgesloten, wat tot gevolg heeft dat de bevindingen niet gegeneraliseerd 
kunnen worden naar de gehele populatie van slachtoffers van mensenhandel. Ook is voor het 
onderzoek een kleinere groep van minderjarigen gebruikt dan gewenst, hetgeen invloed kan 
hebben op de bruikbaarheid van de vragenlijst voor minderjarige mogelijke slachtoffers.102

Alvorens het door VERA ontwikkelde screeningsmechanisme kan worden toegepast op het signaleren 
van slachtoffers onder de groep alleenstaande minderjarige vreemdelingen in Nederland is nog wel 
meer onderzoek naar de effectiviteit van het instrument voor specifiek deze groep nodig. Zowel de be-
vindingen als het gebruikte onderzoeksdesign van VERA bieden echter in ieder geval handvatten om het 
screeningsinstrument dat Nidos heeft ontwikkeld te verbeteren. Inhoudelijk kan gekeken worden in 
hoeverre de vragen die zijn opgenomen in het screeningsmechanisme van VERA ook van toepassing 
kunnen zijn op het signaleren van slachtoffers onder de groep alleenstaande minderjarige vreemdelin-
gen.103

Het gehanteerde onderzoeksdesign van VERA kan ook als voorbeeld worden gebruikt om de effectiviteit 
van het door Nidos ontwikkelde screeningsinstrument te toetsen. Een van de vereisten hiervoor is dat 
in de onderzoeksgroep onderscheid kan worden gemaakt tussen alleenstaande minderjarige vreemde-
lingen die slachtoffer zijn en welke niet. Momenteel is dat niet mogelijk, omdat slachtoffers in Neder-
land niet als zodanig worden geïdentificeerd. Mogelijk komt hier wel verandering in de minister van 
Veiligheid en Justitie heeft namelijk aangekondigd te inventariseren of, en hoe, gekomen kan worden 
tot officiële identificatie van slachtoffers. Hiervoor heeft hij de commissie ‘multidisciplinaire identifi-
catie van slachtoffers’ ingesteld.104 Medio 2015 wordt de Tweede Kamer geïnformeerd over de resultaten 
van deze projectgroep. Mocht het zover komen dat slachtoffers officieel geïdentificeerd gaan worden 
dan ligt de weg open om de effectiviteit van het screeningsinstrument van Nidos wetenschappelijk te 
onderzoeken in navolging van hoe VERA haar vragenlijst heeft gevalideerd.

100 Zie voor een uitgebreide onderzoeksverantwoording Simich, Goyen en Mallozi (2014).
101 Uit het onderzoek blijkt dat 87% van de vragen mensenhandel in het algemeen kan voorspellen, 71% arbeidsuitbui-

ting en tot slot blijkt 81 procent van de vragen seksuele uitbuiting (Simich, Goyen & Mallozi, 2014, p. 5). 
102 Simich, Goyen & Mallozi 2014, p. 149.
103 Ibid. pp. 261 ev.
104 Kamerstukken II 2013-14, 28638, nr. 122.



Signalering van slachtoffers
41

Het tweede verbeterpunt ziet op ketenbreed signaleren.105 De alleenstaande minderjarige vreemdelingen 
zien op AC Ter Apel eerst de Vreemdelingenpolitie, daarna de IND en tot slot het Ter Apelteam Nidos. 
Hoewel alle drie de ketenpartners slachtoffers kunnen signaleren, wordt dit met name overgelaten aan 
het Ter Apelteam Nidos, terwijl dit team als laatste spreekt met de jongere. In plaats daarvan zou het 
verstandig zijn om de Vreemdelingenpolitie en de IND te betrekken bij het signaleren van slachtof-
fers.106 Dit heeft tot voordeel dat signalen kunnen worden gedeeld engebundeld en dat gereflecteerd 
kan worden op elkaars bevindingen, zodat gekomen kan worden tot een meer gedegen signalering. 
Bijkomend voordeel is dat de verschillende organisaties kunnen leren van elkaars expertise in de signa-
lering van mensenhandel. Een signalering waar de drie organisaties gezamenlijk verantwoordelijk voor 
zijn verdient daarom de voorkeur. Dit wordt aangeduid als ketenbrede signalering.

Uitgangspunt van de ketenbrede signalering moet zijn dat bij de geringste aanwijzing van mensenhan-
del de bedenktijd wordt verleend ongeacht welke van de drie organisaties het mogelijke slachtoffer 
signaleert.107 De bedenktijd moet worden verleend alvorens de jongere naar de beschermde opvang 
vertrekt. Dit geeft ook de mogelijkheid aan de verschillende instanties om in de beschermde opvang de 
kwetsbaarheden van de jongere in kaart te brengen door middel van een mulitidisciplinaire risicoana-
lyse.108

Het derde verbeterpunt ziet op de informatiepositie van het Ter Apelteam Nidos. Om goed te kunnen 
signaleren dient het Ter Apelteam op de hoogte te zijn van de laatste modus operandi van mensenhan-
delaren, zodat duidelijk is op welke signalen gelet moeten worden. Om dit te bewerkstelligen is een 
structurele samenwerking tussen het Ter Apelteam Nidos en het EMM noodzakelijk.109,110 Voor een voor-

105 Het belang van het multidisciplinair signaleren en identificeren van slachtoffers van mensenhandel, in het bijzonder 
van kinderen, wordt in Europese wet- en regelgeving benadrukt. Zie onder andere het Verdrag van de Raad van Eu-
ropa inzake de bestrijding van mensenhandel (2005), Trb. 2006, 99, art. 10.

106 In Internationale wet- en regelgeving is ook bepaald dat de bevoegde autoriteiten dienen te beschikken over opge-
leide en bekwame personen inzake voorkoming en bestrijding van mensenhandel en de identificatie van slachtof-
fers van mensenhandel, in het bijzonder als het aankomt op kinderen (Verdrag van de Raad van Europa inzake de 
bestrijding van mensenhandel (2005), Trb. 2006, 99, art. 10, New York, 15 november 2000, Trb. 2001, 69 en 2004, 35, 
art. 9, EU-Richtlijn 2011/93/EU van het Europees Parlement en de Raad van 13 december 2011 ter bestrijding van 
seksueel misbruik en seksuele uitbuiting van kinderen en kinderpornografie, en ter vervanging van Kaderbesluit 
2004/68/JBZ van de Raad (PbEU 2004 L 335/1), considerans 36, art. 23 en Richtlijn 2011/36/EU van het Europees Parle-
ment en de Raad van 5 april 2011 inzake de voorkoming en bestrijding van mensenhandel en de bescherming van 
slachtoffers daarvan, en ter vervanging van Kaderbesluit 2002/629/JBZ van de Raad (PbEU 2011, L 101/1), art. 18 lid 3). 
Denk hierbij aan de politie, IND, KMar en Inspectie Sociale Zaken en Werkgelegenheid (The Explanatory Report – Action 
against Trafficking in Human Beings, 16. V. 2005, p. 47).

107 Het verlenen van de bedenktijd is conform Hoofdstuk B8, paragraaf 3 Vc. 2000 voorbehouden aan de politie. Dit 
verbeterpunt moet daarom niet zo gelezen worden dat ook de IND en Nidos de bedenktijd moeten kunnen verlenen. 
Dat moet de praktijk uitwijzen.

108 Zie voor de functie en de uitgebreide beschrijving van een multidisciplinaire risicoanalyse Hoofdstuk 8.
109 Het EMM is met Nidos aan het bekijken in welke vorm een structurele werkafspraak gegoten kan worden (Interview 

met het EMM op 1 mei 2014).
110 ‘Inmiddels zijn er stappen gezet om een structurele informatie-uitwisseling tot stand te brengen tussen het EMM, 

de Vreemdelingenpolitie en het Ter Apelteam van Nidos. De drie teams zijn sinds 2015 vertegenwoordigd in het 
centraal overleg beschermde opvang (COBO-overleg) dat één keer in de acht weken bij elkaar komt (zie Hoofdstuk 4). 
In dit overleg is ruimte gecreëerd om de laatste trends en modus operandi van mensenhandelaren te bespreken 
(schriftelijke informatie Nidos, 13 mei 2015). 



Mensenhandel –  Naar een kindgericht beschermingssysteem voor alleenstaande minderjarige vreemdelingen
42

beeld van hoe een dergelijke samenwerking eruit kan zien, zou gekeken kunnen worden naar de suc-
cesvolle samenwerking tussen het COA en het EMM die in 2013 tot stand is gekomen.111

Tot slot ligt er een verbeterpunt als het aankomt op de bescherming van mogelijke slachtoffers op de 
weg naar AC Ter Apel toe, in AC Ter Apel en van AC Ter Apel naar de beschermde opvang. Zo moet door 
de politie in alle gevallen de afspraak worden nageleefd dat voor alleenstaande minderjarige vreemde-
lingen die worden aangetroffen in Nederland vervoer wordt geregeld naar AC Ter Apel. Ook liggen er 
mogelijkheden AC Ter Apel meer kindvriendelijk te maken en het vervoer van AC Ter Apel naar de be-
schermde opvang beter aan te laten sluiten op de doelgroep.

Goede bescherming van een slachtoffer start bij een gedegen signalering. Hier moeten nog stappen 
worden gezet, met name als het aankomt op het bewerkstelligen van een ketenbrede signalering. In het 
volgende Hoofdstuk staan de begeleiding en bescherming van de mogelijke minderjarige slachtoffers 
centraal in de beschermde opvang.

111 Het EMM heeft in 2013 een werkafspraak gemaakt met het COA dat medewerkers van het COA via een meldingsfor-
mulier signalen kunnen doorsturen naar het EMM. Een keer in de veertien dagen komen de signalen binnen bij het 
EMM, waarop gerechercheerd wordt door het EMM. Deze informatie kan als startpunt dienen voor een nieuw op-
sporingsonderzoek of kan passen in lopend onderzoek. Bij het COA zijn twee medewerkers per vestiging aangewe-
zen als contactpersoon mensenhandel. Om de drie à vier maanden wordt een bijeenkomst georganiseerd waarin 
het EMM en de contactpersonen spreken over de signalen van mensenhandel die zijn aangeleverd bij EMM en hoe 
het EMM hier vervolg aan gegeven heeft – in zoverre dat mogelijk is. Ook worden de COA-medewerkers, indien daar 
aanleiding voor is, gewezen op de laatste trends inzake mensenhandel en waar ze de aankomende tijd op moeten 
letten. Door deze samenwerking blijft het draagvlak bij het COA in stand, weet het COA-personeel waar ze op moet 
letten en verkrijgt het EMM veel bruikbare informatie (zie verder NRM9, §2.6).

http://www.nationaalrapporteur.nl/publicaties/Negende/


4 Beschermde opvang

Niet-begeleide minderjarigen moeten altijd worden gescheiden van volwassenen, om hen te beschermen en om 
relaties met mensenhandelaren of mensensmokkelaars te verbreken en te voorkomen dat de betrokken min-
derjarigen (opnieuw) slachtoffer worden. Vanaf het eerste contact moet bescherming vooropstaan, evenals de 
profilering van het type minderjarige, omdat dit kan helpen de kwetsbaarste niet-begeleide minderjarigen te 
herkennen. Het toepassen van de verschillende maatregelen die in de wetgeving zijn voorzien en het opbouwen 
van een vertrouwensrelatie zijn van wezenlijk belang om informatie te verkrijgen die nuttig kan zijn voor de 
identificatie en opsporing van familieleden, te waarborgen dat niet-begeleide minderjarigen niet verdwijnen uit 
de opvang, en mensenhandelaars en -smokkelaars te identificeren en vervolgen [Het EU-actieplan niet-
begeleide minderjarigen 2010 – 2014].1

De aanpak van mensenhandel in zijn geheel valt of staat met een goede bescherming van slachtoffers 
mensenhandel. Een goede bescherming zorgt ervoor dat het slachtoffer meer vertrouwen krijgt in zich-
zelf en in de mensen om hem heen, zijn eigen leven weer op kan pakken en kan toewerken naar een 
toekomst waarin hij zelf weer de controle over zijn leven heeft.

In dit hoofdstuk staan de begeleiding en de bescherming van de jongeren in de beschermde opvang 
centraal vanaf het moment dat de jonge vreemdeling instroomt tot aan het moment van de uitstroom. 
Ook komen de punten aan bod waarop de psychosociale bescherming verbeterd kan worden.2

4.1 In de praktijk

4.1.1 Toewijzing van de voogd
De eerste stap in de bescherming is de toewijzing van een voogd van Nidos.3,4,5 Vanwege de grote 
kwetsbaarheid van mogelijke slachtoffers van mensenhandel werken de voogden met een aangepaste 

1 COM (2010) 213 final, 6 mei 2010), pp. 9-10.
2 Zie ook Hoofdstuk 6.
3 In lijn met Richtlijn 2011/36/EU van het Europees Parlement en de Raad van 5 april 2011 inzake de voorkoming en 

bestrijding van mensenhandel en de bescherming van slachtoffers daarvan, en ter vervanging van Kaderbesluit 
2002/629/JBZ van de Raad (PbEU 2011, L 101/1), art. 14 lid 2.

4 Dat geldt overigens voor alle alleenstaande minderjarige vreemdelingen die op Ter Apel gezien worden.
5 Een voogd draagt de verantwoordelijkheid voor deze jongeren (GATE 2013).



Mensenhandel –  Naar een kindgericht beschermingssysteem voor alleenstaande minderjarige vreemdelingen
44

caseloadnormering. Dit houdt in dat de voogden in de beschermde opvang minder jongeren begeleiden 
dan andere voogden, zodat ze meer aandacht aan hun pupillen kunnen besteden.6

De voogden van Nidos zien toe op de veiligheid en de ontwikkeling van de jongere. Zij stellen hiervoor 
een plan van aanpak op in samenwerking met de jongere zelf en diens mentor, een medewerker van 
Jade.7 De doelstelling is dat er binnen zes weken na instroom een plan van aanpak ligt.8 De voortgang 
van het plan wordt elke drie maanden in een driegesprek besproken9 en één keer per jaar formeel ge-
evalueerd.10 Daarnaast heeft elke jongere ook minimaal één keer in de drie weken een gesprek met zijn 
voogd; de dagelijkse begeleiding van de jongeren ligt bij de mentor van Jade.11

4.1.2 Dagelijkse begeleiding
De standaard AMV-methodiek, die speciaal ontwikkeld is voor de brede groep alleenstaande minderja-
rige vreemdelingen, is niet toereikend nu de begeleiding van mogelijke slachtoffers van mensenhandel 
complex is en vele uitdagingen met zich meebrengt.12 Voor de dagelijkse begeleiding van de jongeren 
in de beschermde opvang is daaromeen specifieke methodiek13 ontwikkeld. De jongeren in de be-
schermde opvang ‘leren vaardigheden die Nederlandse jongeren al in eerdere levensfasen hebben op-
gedaan. […] Daarnaast zijn er voor hen extra taken die voor veel Nederlandse jongeren niet gelden’.14 
Denk hierbij aan het wennen in een vreemde samenleving, het omgaan met de druk van mensenhan-
delaren én het verwerken van traumatische ervaringen die zij hebben meegemaakt en soms het verlies 
van achtergebleven familieleden.15

Begeleidingsmethodiek
De ontwikkeling van de begeleidingsmethodiek specifiek voor slachtoffers van mensenhandel, 
was een onderdeel van de pilot tussen 2008 en 2010.16 Pro Education ontwikkelde deze metho-
diek met medewerkers van het COA en opvanginstellingen17. De pilotfase eindigde in 2010. De 
begeleidingsmethodiek die thans wordt gehanteerd is in het EVF-project beschermde opvang 

6 Ook is het aantal voogden dat werkt met de jongeren in de beschermde opvang niet afhankelijk van het werkelijke 
aantal jongeren dat is geplaatst in de beschermde opvang, maar is afhankelijk gemaakt van de totale capaciteit van 
de beschermde opvang (interview met Nidos op 7 april 2014).

7 De advocaat van de jongere wordt hierbij niet betrokken. De vreemdelingenadvocaten vinden dit een gemis (inter-
view met vreemdelingenadvocaten op 21 augustus 2014). 

8 Zie voor meer informatie De Pater 2013, p. 31.
9 Het driegesprek bestaat uit de jeugdbeschermer van Nidos, de vaste mentor van de Jade zorggroep en de betreffende 

minderjarige.
10 Interview met Nidos op 7 april 2014. 
11 Tegelijkertijd zijn de voogden erg vaak in de beschermde opvang voor overleg of gesprekken met andere jongeren 

waardoor ze de voogdij-pupillen waarschijnlijk vaker zien (Interview met Nidos op 7 april 2014).
12 Zie ook NRM7, p. 142.
13 Het Centraal Orgaan opvang Asielzoekers (COA) is verantwoordelijk voor de methodiekontwikkeling, de uitvoering 

gebeurt door Stichting Jade. Nidos is wel bij de totstandkoming van de methodiek betrokken geweest (schriftelijke 
informatie Nidos, 13 mei 2015).

14 Veer 1996, p. 26 e.v.
15 Ibid., p. 18.
16 Zie ook §2.2.2.
17 In het begin waren twee opvanginstellingen onderdeel van de pilot, te weten de ZuidWester (nu JUZT) en Jade. 

http://www.nationaalrapporteur.nl/publicaties/Zevende/


Beschermde opvang
45

herijkt.18 Deze pilot startte in 2011 en is in 2013 afgesloten. In 2013 zijn de medewerkers getraind 
in de nieuwe methodiek.

In de nieuwe begeleidingsmethodiek staan de opvoeding en begeleiding van de jongeren centraal. Er is 
voor gekozen om te werken met de presentiebenadering en het competentiemodel. De presentiebena-
dering houdt dat mentoren zich richten op het nu, om de jongeren te ondersteunen in hun streven naar 
herstel en autonomie in de toekomst. Hierin speelt ook empowerment een belangrijke rol, waarin speci-
fiek aandacht is voor het aanboren van de krachten van de jongere zelf en de externe hulpbronnen.19 Het 
competentiemodel ‘gaat er vanuit dat iemand goed functioneert als hij voldoende kennis en vaardighe-
den heeft om zijn taken in het dagelijks leven te vervullen. […] Tijdens hun verblijf in de beschermde 
opvang moeten de jongeren veel praktische, sociaaleconomische en cognitieve vaardigheden leren 
[…]’.20 Naast het competentiemodel en presentiebenadering wordt in de begeleidingsmethodiek ook 
nadrukkelijk aandacht besteed aan de veiligheid en bescherming van het slachtoffer.21

Om de veiligheid en bescherming verder te verbeteren is bij de herijking van de methodiek in 2013 ge-
kozen voor een driefasenmodel. Dit driefasenmodel bestaat uit de fasen ‘wennen’, ‘wonen’ en ‘ver-
trek’.22 Idealiter doorloopt de minderjarige deze drie fasen in zes tot negen maanden.23,24 Voor de jon-
gere wordt per fase een plan opgesteld, waarbij de criteria voor het doorstromen naar de volgende fase 
zo helder en transparant mogelijk zijn.25,26

Bescherming binnen de drie fasen
De eerste fase start zodra de jongere aankomt in de beschermde opvang. In deze fase staan 
veiligheid en bescherming van de jongere voorop, wordt aan de jongere de tijd gegund om bij te 
komen van een mogelijk traumatiserende periode en werkt de mentor aan een vertrouwensband 
met de jongere. In deze eerste fase wordt ook gesproken over het doen van aangifte van men-
senhandel bij de politie. De mentor spreekt met de jongere over mogelijke consequenties van het 
doen van aangifte en motiveert de jongere om in ieder geval een gesprek aan te gaan met de 
politie. In de tweede fase leert de jongere om aan de hand van concrete doelen met vrijheden om 

18 Zie ook Hoofdstuk 2.
19 Hoorik 2011, p. 48.
20 De Pater 2013, p. 17.
21 In de begeleidingsmethodiek wordt ook aandacht besteed aan de verantwoordelijkheden en taken van de mentor, 

al dan niet in combinatie met de jeugdbeschermer. De begeleidingsmethodiek reikt de mentor ook instrumenten 
aan om hem te helpen in de begeleiding van de jongere en het behalen van de doelstellingen. 

22 Voorheen betrof dit een tweefasenmodel (zie NRM7, pp. 141 ev.).
23 Interview met Jade op 14 maart 2014.
24 Hetgeen in de cijfers opvalt met het oog op de beschermde opvang is dat de jongeren over de jaren steeds langer in 

de beschermde opvang verblijven. Waar in 2008 de gemiddelde duur in de beschermde opvang nog 4,3 maanden 
betrof is dat in 2012 opgelopen tot 6,1 maanden (NRM 2014, p. 93). Van de jongeren die zijn ingestroomd in 2011 en 
2012 verbleef verreweg de grootste groep minder dan 10 maanden in de beschermde opvang alvorens ze zijn door-
gestroomd naar de vervolgopvang (NRM 2014, p. 94).

25 De Pater 2013, p. 21.
26 De beslissing van de voogd om jongeren over te laten gaan naar een volgende fase kan soms afhankelijk zijn van een 

mogelijk strafrechtelijk onderzoek. De beslissing over de volgende fase kan daarom besproken worden met externe 
partijen, zoals de politie, de IND en/of de KMar. De eindbeslissing ligt evenwel altijd bij de voogd, ook al druist dit 
in tegen de mening van de mentoren en/of andere instanties.

http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
46

te gaan en zelfstandig buiten de opvang te functioneren.27 Een van de criteria om naar de laatste 
fase te gaan, is dat ‘de jongere zich bewust is van de uitbuitingssituatie waarin hij terecht zou 
kunnen komen en dat de jongere het toekomstbeeld dat de mensenhandelaar schetste, heeft 
afgeschud’.28 In de tweede fase wordt voor het eerst gesproken over mogelijke terugkeer naar 
het land van herkomst. De derde fase staat in het teken van vertrek – ofwel naar vervolgopvang 
of naar het land van herkomst. Als de jongere doorstroomt naar de vervolgopvang, dan wordt 
bepaald of de jongere over de competenties beschikt om zich daar te redden. Als de jongere te-
rugkeert naar land van herkomst dan wordt de jongere daarin begeleid.

4.1.3 Creëren van een veilig leefklimaat
Om een veilig leefklimaat te creëren, houdt Jade rekening met de samenstelling van de groepen.29 Jon-
gens en meisjes worden gescheiden opgevangen.30 Ook wordt bij de samenstelling van de groep reke-
ning gehouden met verschillen in achtergronden, cultuur en herkomstlanden31 en of de uitbuiting heeft 
plaatsgevonden of niet.32

Onder de jongeren die in de beschermde opvang worden opgevangen, bevinden zich ook zwangere 
meisjes. Vanwege de specifieke behoeften van deze groep is er een aparte groep geopend worden. Naast 
de algemene groepen kent de beschermde opvang daarom ook een specifieke ‘tienermoedergroep’ voor 
zwangere meisjes of jonge moeders.33

Bescherming van tienermoeders
Meisjes die zwanger zijn of een kindje hebben, worden in de tienermoedergroep opgevangen. 
Deze groep is opgericht omdat deze meisjes extra begeleiding nodig hebben. Deze extra begelei-
ding is nodig omdat zij naast het mogelijk slachtofferschap ook nog ‘twee andere ingrijpende 
mijlpalen beleven: volwassen worden en het moederschap’.34 Het is de bedoeling dat deze meis-

27 In de tweede fase wordt een concreet veiligheidsplan ontwikkeld waarin is opgenomen hoe de jongere zichzelf kan 
beschermen tegen (eventuele) mensenhandelaren. Ook wordt actief gewerkt aan het vergroten van de competenties 
van de jongere en is er in de toekomstgesprekken die worden gevoerd aandacht voor de vraag of er druk van men-
senhandelaren bestaat op de jongere. Dit is in lijn met Richtlijn 2011/36/EU van het Europees Parlement en de Raad 
van 5 april 2011 inzake de voorkoming en bestrijding van mensenhandel en de bescherming van slachtoffers daar-
van, en ter vervanging van Kaderbesluit 2002/629/JBZ van de Raad (PbEU 2011, L 101/1), considerans 18. 

28 De Pater 2013, p. 25.
29 Voor de invoering van de nieuwe begeleidingsmethodiek in 2013 werd gewerkt aan de hand van het tweefasenmodel. 

De eerste fase was meer beschermend van aard dan de tweede fase waar de jongere leerde om met vrijheden om te 
gaan buiten de opvang (zie NRM7, p. 142). Deze twee fasen waren voorheen ook fysiek gescheiden, met het gevolg 
dat jongeren in de eerste fase ergens anders opgevangen werden dan jongeren die door waren gestroomd naar de 
tweede fase. Vanwege meerdere redenen, waaronder een probleem met capaciteit en de belasting voor jongeren om 
te verhuizen naar een andere opvang bij doorstroming naar de tweede fase, is er voor gekozen om aan het nieuwe 
driefasenmodel geen fysiek onderscheid te koppelen, met het gevolg dat de jongeren ongeacht de fase waarin ze 
zich bevinden bij elkaar geplaatst zijn (interview met Jade op 14 maart 2014). 

30 Dit is met name belangrijk voor het gevoel van veiligheid van meisjes (interview met Jade op 14 maart 2014).
31 In het begin werden de Nigeriaanse meisjes die slachtoffer waren bij elkaar op de groep gezet, wat leidde tot een 

verstoorde groepsdynamiek dat de begeleiding niet ten goede kwam (interview met Jade op 17 maart 2014).
32 De Pater 2013, p. 44. 
33 Zie ook NRM7, p. 143.
34 De Pater 2013, p. 45. 

http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/Zevende/


Beschermde opvang
47

jes zes weken voor en zes weken na de bevalling op de groep verblijven.35 De meisjes staan onder 
behandeling van een gynaecoloog, een verpleegkundige van de gemeentelijke gezondheidsdienst 
(GGD) en een maatschappelijk werker in het ziekenhuis en eventueel een psycholoog.36,37 Als dit 
laatste het geval is, dan wordt een psycholoog betrokken bij de begeleiding en behandeling.38

4.1.4 Psychosociale zorg
Slachtoffers van mensenhandel houden vaak psychische klachten over aan uitbuitingssituaties, die zeer 
ernstig kunnen zijn.39,40 Hoewel de medewerkers in de beschermde opvang worden geacht om te kun-
nen gaan met deze ernstige psychische klachten, plaatste het WODC hier in 2010 kanttekeningen bij.41 
Sindsdien heeft de beschermde opvang in samenwerking met ketenpartners, onder andere met de huis-
artenspraktijk Mees en GGZ de Evenaar (Evenaar), ingezet op (i) het verbeteren van het herkennen van 
klachten, (ii) het doorverwijzen van jongeren met ernstige, psychische klachten en (iii) het behandelen 
van jongeren met (ernstige) psychische klachten.

Herkennen van klachten
De dagelijkse begeleiding van de jongeren ligt bij de mentoren en begeleiders van Jade. De beschermde 
opvang kent verschillende groepen en elke groep kent zijn vaste begeleiders.42 De vaste begeleiders en 
de mentoren, zouden in staat moeten zijn om psychische klachten te herkennen bij de jongeren en de 
juiste hulp te bieden.43,44 Uit interviews ontstaat echter het beeld dat op dit punt verbetering nodig is.

Zo zouden begeleiders en mentoren niet afdoende geëquipeerd zijn om psychische klachten goed te 
herkennen en hiermee om te gaan.45 Dit klemt des te meer omdat er thans geen structureel programma 
bestaat in de beschermde opvang om klachten in een vroegtijdig stadium te herkennen en psycho-

35 Ibid. p. 46.
36 ‘Bij een aantal meisjes zullen traumatische ervaringen, hun (soms ook al traumatische) socialisatie en/of het gege-

ven dat hun baby lijkt op de verkrachter, dit natuurlijke proces zodanig beïnvloeden dat zij hier meer hulp van een 
psycholoog bij nodig hebben’ (Ibid. p. 47).

37 Bij deze kwetsbare groep wordt ook nadrukkelijk het hechtingsproces gevolgd tussen moeder en kind (Ibid. p. 50). 
38 ‘De moeder en haar kindje blijven onder voogdij staan van Nidos totdat de moeder achttien is geworden. Daarna 

dient de voogd een verzoek in bij de kinderrechter als Nidos de voogdij over draagt aan de moeder. Als moeder en 
Nidos samen besluiten dat de voogdij over het kindje na het bereiken van het 18e jaar van moeder nog wat langer bij 
Nidos blijft, dan wordt de voogdij en bij behorende begeleiding voortgezet’ (schriftelijke informatie Nidos, 13 mei 
105). 

39 Zimmerman e.a. 2008; Abas e.a. 2013; Ostrovschi e.a. 2011; Oram e.a. 2012; Turner-Moss, Zimmerman, Howard & 
Oram 2013; Hossein e.a. 2010; Yakushko 2009.

40 Zie ook NRM7, pp. 159 – 160 en NRM9, pp. 186 – 197; 199 – 217. 
41 Uit de evaluatie van het WODC in 2010 (Kromhout e.a. 2010, pp. 157 – 158) en het rapport van Defence for Children/

ECPAT uit 2013 (Kaandorp & Blaak 2013, pp. 62 – 63), blijkt dat de beschermde opvang moet verbeteren als het aan-
komt op de begeleiding en bescherming aan jongeren met ernstige psychische problematiek. 

42 Er zijn altijd minimaal twee mentoren/begeleiders aanwezig per groep.
43 De meeste begeleiders en mentoren bij Jade hebben een sociaal-agogische achtergrond (SAW 4) (interview met Jade 

op 14 maart 2014).
44 ‘De medewerkers van Jade krijgen ook te maken met psychoses, herbelevingen, hyperventilatie en soortgelijke 

klachten van de jongeren. Begeleiders zijn de eerste zeef. Zij moeten dergelijke klachten onderkennen en moeten 
hier iets mee zodat niet elke keer een beroep wordt gedaan op de huisarts of op de ambulance’ (interview met Jade 
op 14 maart 2014).

45 Interviews met de Evenaar op 2 april 2014, Jade op 14 maart 2014 en voormalig medewerker van Fier Fryslân op 3 april 
2014.

http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/Negende/


Mensenhandel –  Naar een kindgericht beschermingssysteem voor alleenstaande minderjarige vreemdelingen
48

educatie46 te verlenen zoals bijvoorbeeld wel het geval is de categorale opvang slachtoffers van mensen-
handel te Amsterdam.47,48

Preventieprogramma49

De categorale opvang voor slachtoffers van mensenhandel te Amsterdam50 kent een zogeheten 
preventieprogramma. Dit programma staan onder begeleiding van GGZ Equator. Dit preventie-
programma, onder begeleiding van therapeuten, draagt binnen de categorale opvang bij aan het 
herkennen van psychische klachten en aan het in een vroegtijdig stadium signaleren van psychi-
sche problemen die extra aandacht verdienen. Ook biedt het preventieprogramma de mogelijk-
heid om veelvoorkomende problemen op een laagdrempelige manier te bespreken en mogelijk-
heden aan te reiken aan jongeren hoe hiermee om te gaan.51,52

Een van de respondenten wijst ook op de aanwezigheid van acculturatieproblematiek53 onder de jonge-
ren in de beschermde opvang. Om deze problematiek te adresseren moet ingezet worden op de onder-
liggende problematiek.

Aanpakken van onderliggende problematiek door cultuur-sensitief te werken
Er is volgens de Evenaar geregeld sprake van acculturatieproblematiek onder de jongeren die 
worden opgevangen in de beschermde opvang. Bij het beoordelen van en het reageren op gedrag 

46 ‘Psycho-educatie is een soort onderwijs. Men krijgt uitleg over het verband tussen verdrietige, schokkende of trau-
matische ervaringen en de klachten die men heeft. Vaak gaat het om lichamelijke klachten, of over nachtmerries en 
gevoelens zoals somberheid, angst of woede. Er wordt uitgelegd hoe geest en lichaam elkaar beïnvloeden. Door te 
begrijpen waar de klachten vandaan komen, voelt men zich minder machteloos. Bovendien voelt het minder een-
zaam als men beseft dat veel mensen na zulke ervaringen dit soort klachten hebben. Bij psycho-educatie krijgt men 
ook adviezen over hoe men in het dagelijkse leven kan omgaan met de klachten, en wordt er uitleg gegeven over de 
behandeling en medicijnen’ (beschikbaar via http://equatorfoundation.nl/nl/hulpaanbod/psycho-educatie, geraad-
pleegd op 21 januari 2015).

47 Een dergelijk programma, onder begeleiding van therapeuten, kan bijdragen aan het herkennen van psychische 
klachten in een vroegtijdig stadium en het signaleren van problemen die extra aandacht verdienen (zie voor meer 
informatie http://www.equatorfoundation.nl/nl/doelgroepen/mensenhandel, geraadpleegd op 20 januari 2014).

48 Interview met Jade op 14 maart 2014.
49 De naam preventieprogramma kan misleidend zijn, maar het programma ziet niet op het voorkomen van mensen-

handel (primaire preventie), maar op het voorkomen van secundaire victimisatie (secundaire preventie) en revicti-
misatie (tertiaire preventie).

50 In deze opvang worden voornamelijk buitenlandse, meerderjarige slachtoffers van mensenhandel opgevangen. Zie 
NRM9, §2.9 voor een uitgebreide beschrijving van de categorale opvang slachtoffers mensenhandel.

51 Voorbeelden van klachten zijn angsten, slaapproblemen, terugkerende nachtmerries, depressieve gevoelens en 
PTSS-symptomen.

52 Ook maakt het geven van psycho-educatie en praktische steun onderdeel uit van het programma en kan aan de 
jongeren geleerd worden hoe zij beter om kunnen gaan met hun psychische en lichamelijke klachten. Tot slot kan 
een preventieprogramma een functie hebben in het toegankelijk maken van psychiatrische hulpverlening voor deze 
doelgroep. De deelnemers gaan het verband zien tussen hun klachten en wat zij hebben meegemaakt, en maken 
kennis met de mogelijkheid van gespecialiseerde hulp (zie http://www.equatorfoundation.nl/nl/doelgroepen/men-
senhandel, geraadpleegd op 20 januari 2014).

53 ‘Vluchtelingen hebben op heel verschillende manieren moeite met de aanpassing aan de Nederlandse cultuur. […] 
Het sleutelwoord bij acculturatie is dus overgang: de al dan niet volledige overgang van de ene cultuur naar de Ne-
derlandse, met alle stadia daarin. Het psychiatrische beeld dat hierbij past is het acculturatieprobleem ([voorheen] 
DSM-IV: V62.4)’(Rolhof 2005, p.18-19).

http://equatorfoundation.nl/nl/hulpaanbod/psycho-educatie
http://www.equatorfoundation.nl/nl/doelgroepen/mensenhandel
http://www.equatorfoundation.nl/nl/behandeling/psycho-educatie
http://www.equatorfoundation.nl/nl/doelgroepen/mensenhandel
http://www.equatorfoundation.nl/nl/doelgroepen/mensenhandel
http://www.nationaalrapporteur.nl/publicaties/Negende/


Beschermde opvang
49

moet niet alleen rekening gehouden worden met psychiatrische problematiek (bijvoorbeeld 
PTSS) maar ook met andere culturele uiting van onvrede en gezondheidsklachten.54 In het alge-
meen wordt de problematiek door de mentoren nog erg vanuit ‘een witte blik bekeken’. Zo stel-
len de mentoren bijvoorbeeld meer regels in om het gedrag proberen in te perken of te voorko-
men in plaats van te kijken naar de achtergronden van het gedrag van bijvoorbeeld agressie. 
‘Maar dit is symptoombestrijding’, zo stelt de Evenaar. Om hier verandering in te brengen, zo 
geeft De Evenaar aan, zouden de mentoren en de begeleiders moeten leren om meer cultuur-
sensitief te denken en te werken. Zij moeten daarin getraind en gecoacht worden.55

Wanneer begeleiders goed in staat zijn om acculturatieproblematiek te herkennen en hier naar te han-
delen, dan wordt een veiliger leefklimaat gecreëerd. Dit vraagt van de begeleiders en de mentoren om 
een cultuur-sensitieve benadering.56

Herkennen, behandelen en/of doorverwijzen
Sinds 2012 wordt elke jongere die is geplaatst in de beschermde opvang gezien door een huisarts die 
werkzaam is bij Huisartsenpraktijk Mees.57 Aanvankelijk richtte deze huisarts zich tijdens zijn gesprek 
met de jongere vooral op medische klachten en minder op somatische en psychische klachten. Bij elke 
jongere wordt een anamnese afgenomen58 en vindt een algemeen lichamelijk onderzoek plaats. Om 
somatische en psychische klachten beter te herkennen, is in september 2013 een praktijkondersteuner 
huisarts toegevoegd aan deze dokterspraktijk.59 De praktijkondersteuner neemt bij iedere jongere een 
algemene, somatisch georiënteerde screening af, die een eerste indruk geeft van de psychosociale situ-
atie van de jongere.60

De praktijkondersteuner huisarts komt ook een keer in de twee weken in de beschermde opvang om 
medische en psychische vragen van jongeren en medewerkers te beantwoorden en om de medewerkers 
te ondersteunen in het (eerder) herkennen van psychische klachten van de jongeren.61

Praktijkondersteuner huisarts (POH-GGZ)
De huisarts van Jade heeft samen met De Evenaar in 2013 een projectvoorstel geschreven om een 
psycholoog toe te voegen aan de praktijk van de huisarts. Het doel was dat op de huisartsenprak-
tijk een psychologische screening van de minderjarigen gedaan zou kunnen worden. De psycho-
loog zou ook in de beschermde opvang werkzaam zijn om signalen in een vroegtijdig stadium te 
signaleren. Dit projectvoorstel is niet gehonoreerd door zorgverzekeraar Menzis. Wel is Menzis 

54 Zie ook Van Dijk & Ten Kate 2015. 
55 Interview met de Evenaar op 2 april 2014.
56 Interviews met de Evenaar op 2 april 2014, Jade op 14 maart 2014 en voormalig medewerker van Fier Fryslân op 3 april 

2014.
57 Schriftelijke informatie van de huisartsenpraktijk, 11 februari 2015.
58 Er wordt onder meer gevraagd naar ziekten, operaties, maar ook afkomst, redenen voor de komst naar Nederland, 

naar de familiesituatie en de reisomstandigheden (schriftelijke informatie van de huisartsenpraktijk, 11 februari 
2015).

59 Interview met Jade op 14 maart 2014.
60 Schriftelijke informatie van de huisartsenpraktijk, 11 februari 2015.
61 Ibid.



Mensenhandel –  Naar een kindgericht beschermingssysteem voor alleenstaande minderjarige vreemdelingen
50

bereid gevonden om speciaal voor deze groep een praktijkondersteuner (POH-GGZ) te financie-
ren. De praktijkondersteuner betreft in deze een sociaalpsychiatrisch verpleegkundige.62

Wanneer een jongere dusdanig ernstige psychische klachten heeft dat tweede- dan wel derdelijnszorg 
nodig is, dan verwijst de huisarts de jongere door naar GGZ de Evenaar.63,64 Als het nog niet volledig 
duidelijk is of er tweedelijnshulp nodig is, dan kan de huisarts ook bepalen dat meer onderzoek nodig 
is. De praktijkondersteuner huisarts voert dan daartoe meerdere gesprekken met de jongere. Door de 
huisarts wordt geschat dat minder dan 10 procent van de jongeren die instromen in de beschermde 
opvang uiteindelijk onder behandeling komt van De Evenaar.65,66

Behandelen van klachten
Sinds januari 2013 worden minderjarige vreemdelingen die mogelijk slachtoffer zijn van mensenhandel 
behandeld door De Evenaar.67,68 De Evenaar begint met een intake.69 Deze intake bestaat uit vier gedeel-
ten. Op basis van deze intake wordt overgegaan tot diagnostiek en wordt een behandelplan opgesteld 
om de klachten van de jongeren te behandelen.70

Intake bij De Evenaar
De intake bij De Evenaar bestaat uit vier delen. Allereerst wordt er een sociaalpsychologische 
anamnese afgenomen en vindt er een psychiatrisch onderzoek plaats.71,72 Ook wordt een con-

62 Interview met voormalig medewerker van Fier Fryslân op 3 april 2014.
63 Er wordt alleen doorverwezen wanneer echt tweede- dan wel derdelijnszorg nodig is. Als dat volgens de huisarts niet 

het geval is, wordt er zo min mogelijk een doorverwijzing gegeven en behandelt de POH-GGZ zelf de jongere (schrif-
telijke informatie van de huisartsenpraktijk, 11 februari 2015).

64 In een van de interviews wordt aangegeven dat de grens voor een doorverwijzing naar tweede- en derdelijnszorg erg 
hoog lijkt te liggen bij de huisarts, met het gevolg dat eerstelijnszorg wordt aangeboden aan jongeren die eigenlijk 
tweede- dan wel derdelijnszorg nodig hebben (Interview met voormalig medewerker van Fier Fryslân op 3 april 
2014).

65 Schriftelijke informatie van de huisartsenpraktijk, 11 februari 2015.
66 Uit het interview met de Evenaar bleek dat er op het moment dat het interview werd afgenomen er vijftien jongeren 

onder behandeling stonden die in de beschermde opvang zitten of hebben gezeten. Daarnaast werden er nog zeven 
behandeld die inmiddels meerderjarig zijn, maar wel voorheen in de beschermde opvang hebben gezeten’ (inter-
view met de Evenaar op 2 april 2014).

67 In 2012 bleek dat er een palet aan verschillende GGZ aanbieders was. In overleg tussen Jade, Nidos, de huisarts en 
(later ook) GGZ de Evenaar is ervoor gekozen om in het kader van transparantie te gaan werken met één aanbieder, 
te weten GGZ de Evenaar (interview met Jade op 14 maart 2014).

68 Voorheen werden ook al meerderjarige – maar ook zeventienjarigen – mogelijke slachtoffers behandeld door de 
Evenaar. De expertise op het terrein van mensenhandel is in die periode opgebouwd. De Evenaar behandelt daar-
naast ook meerderjarige asielzoekers.

69 Geruime tijd was er een wachtlijst van ongeveer drie maanden. Sinds begin 2014 is dit niet meer het geval (interview 
met de Evenaar op 2 april 2014). 

70 In het interview met de Evenaar komt naar voren dat niet alleen gewerkt wordt met DSM om de psychische proble-
matiek bij de jongere in kaart te brengen (Ibid).

71 Deze wordt afgenomen door een combinatie van een GZ-psycholoog of SPV-er met een psychiater. Ook vult degen 
die een intake afneemt, een Honos-CA in (Ibid).

72 Tijdens het eerste gedeelte van de intake wordt gebruik gemaakt van een tolk. Deze tolk wordt door de Evenaar ge-
regeld. Dit zijn tolken waar de Evenaar goed bekend mee is en waar vertrouwen in is. ‘Ook wordt aandacht besteed 
aan het vertrouwd maken van de tolk aan de jongere. Dit gebeurt door goed uit te leggen waarom de tolk er is en dat 
de tolk absolute geheimhouding heeft’ (interview met de Evenaar op 2 april 2014).



Beschermde opvang
51

cept-behandelplan opgesteld. Op basis van de bevindingen wordt een eerste diagnose opgesteld 
in DSM-termen.73,74 Het tweede deel van de intake betreft een cultureel interview door een cul-
tureel antropoloog75. Dit is een semigestructureerd interview waarin de nadruk wordt gelegd op 
de culturele context van de minderjarige. Het doel is het beter begrijpen van de klachten. Tot slot 
worden in fasen drie en vier twee screenings afgenomen bij de mogelijke slachtoffers: één gericht 
op PTSS (de HTQ-lijst) en één gericht op (andere) angsten en depressieve klachten (HSCL-25). Op 
basis van de intake wordt het uiteindelijke behandelplan opgesteld. De cultureel antropoloog 
formuleert ook specifieke aandachtspunten waarmee tijdens de behandeling rekening moet 
worden gehouden.76

Gedurende de behandeling werkt De Evenaar vanuit een ‘Veerkracht-gerichte benadering’.77 Daarin 
wordt de nadruk gelegd op de mogelijkheden om jongeren te ondersteunen de regie over hun leven/
behandeling te nemen. Deze behandeling kan worden voortgezet wanneer de jongeren worden door-
geplaatst naar de vervolgopvang, mits dit een locatie is in de Noordelijke regio.78,79,80

Een kanttekening die door De Evenaar bij de keuze om een behandeling wel of niet te starten, is dat De 
Evenaar in de praktijk terughoudend is met het aanbieden van traumabehandeling wanneer er geen 
veilige situatie is gecreëerd voor de jongeren. Het kan namelijk schadelijk zijn voor de jongere als een 
traumabehandeling voortijdig wordt afgebroken. Als er onzekerheid bestaat of de behandeling afge-
maakt kan worden, is toedekken in sommige gevallen een veiligere optie. Maar op de langere termijn is 
dat niet wat de jongere nodig heeft.81 Een onveilige situatie komt volgens de Evenaar vaak voort uit de 
onzekerheid en de stress met betrekking tot de verblijfsprocedure.82

73 De anamnese en het psychiatrische onderzoek duren samen ongeveer anderhalf á twee uur.
74 In aanvulling hierop wordt waar mogelijk altijd een hetero-anamnese afgenomen, waarbij de mentor een rol kan 

vervullen. ‘De mentoren zien de patiënten ook gedurende de dag. Daarom spelen de mentoren een belangrijke rol 
in de hetero-amnese’ (interview met de Evenaar op 2 april 2014). 

75 De cultureel antropoloog heeft bij intake van deze jongeren ook verstand van traumapathologie, want het is belang-
rijk dat de cultureel antropoloog een psycholoog erbij kan betrekken als hij signalen krijgt tijdens de intake die 
duiden op de gevolgen van trauma (interview met De Evenaar op 2 april 2014).

76 De Evenaar werkt gedurende de intakes met cultuurvrije vragenlijsten. Deze vragenlijsten worden ook gebruikt 
onder vluchtelingen (Interview met de Evenaar op 2 april 2014).

77 Interview met de Evenaar op 2 april 2014. Zie ook Nationaal Rapporteur 2014, p. 53 – 55.
78 De Evenaar maakt zich bij een doorplaatsing van de jongere sterk voor een plaatsing in het Noorden door een brief 

te sturen naar het COA waarin de noodzaak van het doorzetten van behandeling wordt benadrukt en dat het moge-
lijk slachtoffer daarvoor in de regio moet worden geplaatst (interview met de Evenaar op 2 april 2014).

79 In het nieuwe opvangmodel voor alleenstaande minderjarige vreemdelingen van de staatssecretaris van Veiligheid 
en Justitie worden jongeren binnen een regio opgevangen. Dit betekent dat wanneer een jongere verhuist, dat zo-
veel mogelijk binnen de regio plaats zal vinden, met het doel dat het netwerk dat hij om zich heen heeft gebouwd 
zoveel mogelijk blijft bestaan (Kamerstukken II 2013-14, 27062, nr. 95). Zie verder Hoofdstuk 5. 

80 Volgens Fazel et al., (2012) heeft een beperking van het aantal verhuisbewegingen een positief effect op de mentale 
gezondheid van kinderen. 

81 ‘Toedekken is soms een veel betere strategie dan openleggen. Want als je het verhaal openlegt en niet verder gaat 
behandelen, dan richt je veel meer schade aan’ (interview met voormalig medewerker van Fier Fryslân op 3 april 
2014).

82 Zie ook Hoofdstuk 7.

http://www.nationaalrapporteur.nl/publicaties/op-goede-grond/


Mensenhandel –  Naar een kindgericht beschermingssysteem voor alleenstaande minderjarige vreemdelingen
52

4.1.5 Multidisciplinaire samenwerking ter bescherming van de jongeren
Bij de fysieke en psychosociale bescherming en begeleiding zijn diverse ketenpartners betrokken, waar-
onder de politie, Jade, het COA, Nidos, het Expertisecentrum Mensenhandel Mensensmokkel (EMM), De 
Evenaar en vreemdelingenadvocaten. Om de bescherming te stroomlijnen is een casusoverleg83 opge-
richt dat periodiek bij elkaar komt, te weten het coördinerend overleg beschermde opvang (COBO-
overleg). Dit overleg wordt voorgezeten door Nidos. Jade, de vreemdelingenpolitie, de IND, het EMM, 
de vreemdelingenadvocatuur, Dienst Terugkeer & Vertrek, Coördinatiecentrum Mensenhandel en de 
Internationale Organisatie voor Migratie zijn partners in dit overleg. Zij komen een keer in de zes tot 
acht weken bij elkaar.84

De laatste jaren is het COBO-overleg van een casus-overleg over individuele slachtoffers uitgegroeid tot 
een overleg waarbij de nadruk ligt op het oplossen van knelpunten in de keten.85 De deelnemers aan het 
COBO-overleg vinden dat het overleg zich weer meer moet toespitsen op individuele zaken.86

Om de bestuurlijke en strafrechtelijke aanpak in Drenthe te bevorderen, is er een ketenregisseur Men-
senhandel.87 Deze ketenregisseur richt zich op de aanpak van daders, in samenwerking met bestuurlijke 
en opsporingspartners, maar speelt geen rol in de coördinatie van zorg aan jongeren die in de be-
schermde opvang zijn geplaatst.88 Idealiter doet de regiocoördinator dat.89 Een regiocoördinator fun-
geert als schakel tussen de verschillende opvanginstellingen, maar ook als link met de bestuurlijke in-
stanties en de opsporingspartners. De regiocoördinator houdt de regie over de afstemming tussen deze 
instanties ter bescherming van slachtoffers van mensenhandel.90 Drenthe kent geen regiocoördinator.91 
Een regiocoördinator wordt volgens de ketenpartners met name gemist als iemand achttien jaar wordt 
én het voogdijschap van Nidos afloopt.92,93

83 Zie voor de noodzaak van een casusoverleg ook NRM 2012e.
84 Het overleg wordt door de ketenpartrners als waardevol beschouwd in de bescherming van minderjarigen (inter-

views met Jade op 14 maart 2014, Nidos op 7 april 2014, het prostitutie- en mensenhandelteam Drenthe op 1 april 
2014, het EMM op 1 mei 2014 en de vreemdelingenadvocaten op 21 augustus 2014).

85 Binnen het EVF-project ‘ketenregie’ vindt ook een casus-overstijgend overleg plaats om de procedurele bescherming 
van jongeren te verbeteren. Dit doubleert met het COBO-overleg. Zie voor het EVF-project ‘Ketenregie’ Hoofdstuk 1 
en 2.

86 Dit blijkt uit interviews met Jade op 14 maart 2014, Nidos op 7 april 2014, het prostitutie- en mensenhandelteam 
Drenthe op 1 april 2014 en de vreemdelingenadvocaten op 21 augustus 2014.

87 Schriftelijke informatie van de ketenregisseur Drenthe op 5 februari 2015.
88 De taak van de ketenregisseur betreft het leiding geven aan en het eindverantwoordelijk zijn voor de interne proces-

sen van de ketensamenwerking mensenhandel (zie verder NRM 2012e).
89 interviews met Jade op 14 maart 2014, Nidos op 7 april 2014, het prostitutie- en mensenhandelteam Drenthe op 1 

april 2014 en met Fier Fryslân op 10 maart 2014. Zie ook NRM 2012e. 
90 Zie voor een uitgebreide beschrijving van de functie van de regiocoördinator NRM 2012e.
91 Momenteel wordt in Drenthe gekeken naar de mogelijkheden voor het aanstellen van een regiocoördinator (schrif-

telijke informatie van de ketenregisseur Drenthe mensenhandel op 5 februari 2015).
92 Interview met Jade op 14 maart 2014, Nidos op 7 april 2014 en Fier Fryslân op 10 maart 2014.
93 ‘In de Zevende rapportage heeft de Nationaal Rapporteur aanbevolen dat in elke regio een regiocoördinator moet 

worden aangesteld (NRM7, aanbeveling 8).

http://www.nationaalrapporteur.nl/publicaties/aanpak-mensenhandel-gemeentelijk-niveau/
http://www.nationaalrapporteur.nl/publicaties/aanpak-mensenhandel-gemeentelijk-niveau/
http://www.nationaalrapporteur.nl/publicaties/aanpak-mensenhandel-gemeentelijk-niveau/
http://www.nationaalrapporteur.nl/publicaties/aanpak-mensenhandel-gemeentelijk-niveau/
http://www.nationaalrapporteur.nl/publicaties/Zevende/


Beschermde opvang
53

4.1.6 Verdwijningen uit de beschermde opvang
De laatste jaren zijn nauwelijks jongeren uit de beschermde opvang verdwenen.94,95,96 Over de periode 
2008 – 2012 betrof dit achttien jongeren uit de beschermde opvang van Jade.97 In 2008 waren dit zeven 
jongeren en in de jaren daarop is dit gedaald tot twee per jaar met een uitschieter van vijf in 2011.98,99 
Niettemin blijft waakzaamheid geboden.100,101

Groep jongeren verdwenen
In 2014 is een groep jongeren verdwenen uit de beschermde opvang en mogelijk teruggekeerd 
naar hun mensenhandelaren.102,103 Uit onderzoek van de politie blijkt dat het netwerk dat de 
jongeren naar Nederland bracht de locatie van de beschermde opvang en de Nederlandse proce-
dures kent.104 Om dit soort informatie te vergaren, sturen de netwerken jongeren naar Neder-
land. Deze jongeren brengen de beschermde opvang voor de netwerken in kaart.105

4.1.7 Terugkeer en monitoring
De bescherming van minderjarige slachtoffers geldt niet alleen voor jongeren die in Nederland mogen 
blijven, maar strekt zich ook uit tot terugkeer naar het land van herkomst. Terugkeer is voor deze kwets-
bare groep vaak precair106, omdat uit verkennend onderzoek is gebleken dat jongeren een verhoogd 
risico lopen om opnieuw in handen te vallen van mensenhandelaren.107 Bij het opzetten van de pilot 
beschermde opvang is door de voormalige minister voor Vreemdelingenzaken en Integratie de verwach-
ting uitgesproken dat door de pilot meer jongeren zouden terugkeren naar hun land van herkomst.108

94 Interview met Nidos op 7 april 2014 en met Jade op 11 maart 2014.
95 Zie NRM 2014, pp. 96-97.
96 Uit de evaluatie van de beschermde opvang in 2010 bleek dat sinds de start van de pilot het aantal verdwijningen uit 

de beschermde opvang al was afgenomen. In de evaluatie staat hierover het volgende: ‘Ten aanzien van het aantal 
verdwijningen vanuit de COA-opvang luidt de conclusie dat dit sinds de start van de officiële pilot in elk opvangtype 
(inclusief de beschermde opvang) is afgenomen, met uitzondering van de campussen, waar het absolute aantal 
verdwijningen in 2009 weer is toegenomen. Deze stijging geldt echter niet voor het MOB-percentage, dat, alles bij 
elkaar genomen, is gedaald’. (Kromhout e.a. 2010, p. 121). In Hoofdstuk 5 wordt nader ingegaan op het aantal min-
derjarigen dat is verdwenen vanuit de opvang, anders dan de beschermde opvang.

97 Zie NRM 2014, tabel B4.3.13. Let wel, in deze cijfers is niet de ZuidWester opgenomen. Zie pp. 44 en 119 en Kromhout 
e.a. 2010.

98 Zie voor de kanttekeningen bij deze cijfers NRM2014, pp. 277 - 278.
99 Ook liggen deze bevinding in het verlengde van de bevindingen van de evaluatie van de beschermde opvang uit 2010 

(Kromhout e.a. 2010). 
100 Ibid.
101 Het komt vaker voor dat de modus operandi van mensenhandelnetwerken eenvoudig en snel wordt aangepast om 

bestaande lacunes in bescherming te misbruiken. Zie voor meer informatie NRM9, pp. 235 – 240.
102 Interview met het EMM op 1 mei 2014, met Jade op 14 maart 2014 en met Nidos op 7 april 2014.
103 Als de beschermde opvang niet voldoende in staat is om alleenstaande minderjarige vreemdelingen te beschermen te-

gen verdwijningen, dan is het, onder dezelfde voorwaarden als bij Nederlandse slachtoffers, mogelijk om hen te plaatsen 
in een jeugdzorgplus voorziening. Tot 1 januari 2014 is dit niet voorgekomen (interview met Jade op 14 maart 2014). 

104 Ibid.
105 Interview met Jade op 14 maart 2014.
106 Zie ook UNODC 2009b waarin een voorbeeld van een taxatie instrument is opgenomen om het risico in te schatten 

voor slachtoffers van mensenhandel die terugkeren naar hun land van herkomst (p. 10). 
107 Jobe 2010.
108 Kamerstukken II 2006-2007, 27 062, nr. 56.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/Negende/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
54

In de praktijk bleek de beschermde opvang op dit punt niet het gewenste effect te hebben. Uit de evalu-
atie van de beschermde opvang in 2010 kwam dat ‘de resultaten van de beschermde opvang met betrek-
king tot terugkeer, vrijwillig en gedwongen, achterblijven bij de verwachtingen’.109 ‘Vanuit de bescherm-
de opvang zijn […] drie jongeren teruggekeerd van de 170 jongeren die in 2008 en 2009 zijn 
ingestroomd’.110

Van de 163 jongeren die in 2011-2012 instroomden111, zijn zes jongeren met het International Organiza-
tion for Migration (IOM) teruggekeerd naar land van herkomst.112,113 Sinds de evaluatie van het WODC is 
er dan ook geen toename geweest in het aantal jongeren dat is teruggekeerd.114

Een van de verklaringen voor het geringe aantal jongeren dat terugkeert, is dat ervaak nog geen defini-
tieve beslissing is op de verblijfsrechtelijke aanvraag en daarom terugkeernog niet aan de orde is.115,116 
Een andere mogelijke verklaring is de handelingsverlegenheid die lijkt te bestaan bij de verschillende 
professionals waardoor terugkeer niet of vaak te laat in het proces bespreekbaar wordt gemaakt.117,118 De 
vrees is dat het vertrouwen van de jongeren in de mentoren, de voogden dan wel de advocaten wordt 
geschaad als daar in een (te) vroeg stadium over wordt gesproken.119 Ook wordt niet direct over terug-
keer gesproken omdat terugkeer gelijk zou staan aan ‘het vogelvrij verklaren van de jongere’ en dat over 
terugkeer spreken ook niet bijdraagt aan het motiveren van jongeren om aangifte te doen.120

109 Kromhout e.a. 2010, p. 120.
110 Ibid, p. 100.
111 Voor het dossieronderzoek is uitgegaan van de COA-cijfers. In de periode 2011 en 2012 verbleven volgens de registra-

tie van Jade respectievelijk 104 en 77 alleenstaande minderjarige vreemdelingen in de beschermde opvang. Volgens 
gegevens van het COA stroomden 93 (2011) en 70 (2012) minderjarigen de beschermde opvang in. Dit verschil in 
aantal kan worden verklaard doordat niet alle jongeren uit de gegevens van Jade, ook voorkwamen in de COA-regis-
traties. Zie verder NRM 2014, pp. 86 – 87.

112 Peildatum: 5 augustus 2014. Zie voor de gehanteerde methodiek en de onderzoeksbeperkingen onderzoeksverantwoording D.
113 Uit de dossiers van de IND blijkt dat niet voor alle jongeren opgemaakt kan worden vanuit welke opvang de jongeren 

zijn teruggekeerd. Het kan dus ook zo zijn dat jongeren pas teruggegaan zijn naar land van herkomst nadat ze al 
uitgestroomd waren uit de vervolgopvang. Zie ook onderzoeksverantwoording D.

114 Ibid.
115 Tot 1 juni 2013 konden alleenstaande minderjarige vreemdelingen na afwijzing van hun asielaanvraag nog een re-

guliere verblijfsvergunning (amv-vergunning) krijgen. Op 1 juni 2013 is het herijkte amv-beleid inwerking getreden. 
In het nieuwe beleid is het zo dat indien de asielaanvraag van de alleenstaande minderjarige vreemdelingen wordt 
afgewezen zo spoedig mogelijk wordt ingezet op terugkeer mits er adequate opvang is in land van herkomst. Dit om 
valse verwachtingen te voorkomen en om snel duidelijkheid over het verblijfsperspectief van de alleenstaande min-
derjarige vreemdelingen te creëren. De amv-vergunning is in het nieuwe beleid afgeschaft (Kamerstukken II 2011/12, 
27 062, nr. 75). Zie ook NRM 2014, p. 97.

116 Zie ook Hoofdstuk 5.
117 Interview met Nidos op 7 april 2014, Jade op 14 maart 2014 en de vreemdelingenadvocaten op 21 augustus 2014.
118 In de begeleidingsmethodiek staat beschreven dat in de tweede fase (wonen) voor het eerst de mogelijkheid van 

terugkeer bespreekbaar gemaakt zou moeten worden (De Pater 2013, p. 25).
119 Uit de evaluatie van de beschermde opvang in 2010 bleek dat ‘sinds de start van de beschermde opvang er geen 

toename is geweest van het aantal alleenstaande minderjarige vreemdelingen dat terugkeert naar het herkomst-
land. Dit is niet verwonderlijk gezien het feit dat terugkeer in de begeleiding en het onderwijs geen prominente 
plaats in blijkt te nemen. Net als in de reguliere AMV-opvang blijkt dit onderwerp met jongeren lang niet altijd be-
spreekbaar te zijn’ (Kromhout e.a. 2010, p. 13).

120 De Pater 2013, p. 35.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Beschermde opvang
55

4.2 Punten ter verbetering in de (psychosociale) bescherming

De beschermde opvang heeft sinds de evaluatie het WODC in 2010121 de nodige stappen gezet ter verbe-
tering van de bescherming. Zo wordt nauw samengewerkt met een huisartsenpraktijk en GGZ De Eve-
naar in de psychische bijstand aan slachtoffers en is een nieuwe begeleidingsmethodiek ontwikkeld die 
wordt gehanteerd in de beschermde opvang. Niettemin blijven er punten waarop de bescherming ver-
beterd kan worden. Deze vijf punten worden hier uiteengezet.

Het eerste punt is het trainen van mentoren en voogden op het gebied van psychische hulpverlening, 
zodat zij psychische klachten beter gaan herkennen122, psycho-educatie kunnen gaan verlenen123 en 
cultuur-sensitiever kunnen gaan werken. Immers, een effectieve psychosociale bescherming start met 
het (h)erkennen van klachten van jongeren door begeleiders en mentoren.

Ter ondersteuning van het (h)erkennen van psychische klachten moeten de mogelijkheden worden on-
derzocht om een zogenoemd ‘preventieprogramma’124 op te zetten binnen de beschermde opvang ter 
verbetering van het (h)erkennen van klachten.125 Als voorbeeld hiervoor kan gekeken worden naar het 
preventieprogramma dat wordt gebruikt door GGZ Equator binnen de categorale opvang slachtoffers 
van mensenhandel waar meerderjarige slachtoffers worden opgevangen.126

Dit preventieprogramma zou ook kunnen bijdragen aan de belangrijke rol die mentoren en voogden 
samen met de huisartsenpraktijk en GGZ De Evenaar vervullen in de multidisciplinaire risicoanalyse van 

121 Kromhout e.a. 2010.
122 Een medewerker van Jade verwoordt het als volgt: ‘De begeleiders zijn geen behandelaars en geen hulpverleners. 

Hier moet wel een deskundigheidsbevordering plaatshebben. Want jongeren met ernstige psychische problematiek, 
daarop zijn de begeleiders nog niet voldoende ingesteld. […] Er is nog wel een slag te maken. Maar we zijn ook nooit 
klaar’ (interview met Jade op 14 maart 2014). 

123 ‘Psycho-educatie is een soort onderwijs. Men krijgt uitleg over het verband tussen verdrietige, schokkende of trau-
matische ervaringen en de klachten die men heeft. Vaak gaat het om lichamelijke klachten, of over nachtmerries en 
gevoelens zoals somberheid, angst of woede. Er wordt uitgelegd hoe geest en lichaam elkaar beïnvloeden. Door te 
begrijpen waar de klachten vandaan komen, voelt men zich minder machteloos. Bovendien voelt het minder een-
zaam als men beseft dat veel mensen na zulke ervaringen dit soort klachten hebben. Bij psycho-educatie krijgt men 
ook adviezen over hoe men in het dagelijkse leven kan omgaan met de klachten, en wordt er uitleg gegeven over de 
behandeling en medicijnen’ (beschikbaar via http://equatorfoundation.nl/nl/hulpaanbod/psycho-educatie, geraad-
pleegd op 21 januari 2015).

124 In ACM worden wekelijkse groepsbijeenkomsten gehouden voor alle cliënten die in het ACM verblijven. Deze bijeenkomsten 
worden geleid door twee Equator therapeuten (zie http://www.equatorfoundation.nl/nl/doelgroepen/mensenhandel, 
geraadpleegd op 20 januari 2014).

125 Dit is ook in lijn met de volgende oproep aan lidstaten: ‘Set up child-friendly, multi-agency and interdisciplinary 
centres for child victims and witnesses where children could be interviewed and medically examined for forensic 
purposes, comprehensively assessed and receive all relevant therapeutic services from appropriate professionals’ 
‘Guidelines of the Comittee of Ministers of the Council of Europe on child friendly justice’ uit 2010 (1098th meeting – 
17 november 2010, appendix 6, item 10.2c), onder V, bepaling j.

126 Zie NRM9, §2.9 voor een uitgebreide beschrijving van de categorale opvang slachtoffers mensenhandel.

http://equatorfoundation.nl/nl/hulpaanbod/psycho-educatie
http://www.equatorfoundation.nl/nl/doelgroepen/mensenhandel
http://www.nationaalrapporteur.nl/publicaties/Negende/


Mensenhandel –  Naar een kindgericht beschermingssysteem voor alleenstaande minderjarige vreemdelingen
56

jongeren.127 Deze individuele beoordeling van de situatie van de jongeren zou als basis moeten dienen 
voor de bescherming van de minderjarige slachtoffers op de korte én lange termijn, zowel in de psycho-
sociale bescherming van de jongere als in de vreemdeling- en strafrechtelijke bescherming. In deze 
bescherming moet ook waar mogelijk rekening worden gehouden met de psychische klachten van de 
jongeren. De multidisciplinaire risicoanalyse zou in de beschermde opvang tijdens bedenktijd plaats 
moeten vinden128, zodat met de bevindingen rekening kan worden gehouden bij de aangifte129 dan wel 
bij de gehoren in asiel.130

Het tweede punt is het documenteren van forensisch medisch onderzoek. Mensenhandel heeft vaak 
medisch-psychologische schade tot gevolg.131 Als deze medisch-psychologische schade op de juiste 
wijze wordt gedocumenteerd dan kan dit als bewijsmateriaal dienenin de strafrechtelijke en vreemde-
lingrechtelijke procedure. Om deze medisch-psychologische schade te documenteren en te duiden kan 
bijvoorbeeld gebruik worden gemaakt van het Istanbul protocol.132

Istanbul Protocol
Dit protocol is ontwikkeld als een evidence-based handleiding voor strafrechtelijk onderzoek in 
het verzamelen van bewijs om daders van mensenrechtenschendingen te vervolgen. Het bevat 
standaarden en richtlijnen inzake de documentatie van fysieke en psychologische gevolgen van 
marteling, maar kan tevens gebruikt worden voor medisch-psychologische rapportages om het 
mensenhandelrelaas te duiden, ‘om tegenstrijdigheden en het weinig gedetailleerd zijn van het 
mensenhandelrelaas te verklaren en om passende hulp te geven aan het slachtoffer’.133

Het derde punt is het opzetten van een casusoverleg of het opnieuw vormgeven van het COBO-overleg, 
met het doel dat de verschillende instanties de bescherming van jongeren in de beschermde opvang op 
casusniveau kunnen stroomlijnen.134 Met het opzetten van een casusoverleg is bijvoorbeeld in Rotter-

127 Een dergelijke risicoanalyse ligt ook in de lijn van artikel 14, lid 1 van de Richtlijn 2011/36/EU van het Europees Par-
lement en de Raad van 5 april 2011 inzake de voorkoming en bestrijding van mensenhandel en de bescherming van 
slachtoffers daarvan, en ter vervanging van Kaderbesluit 2002/629/JBZ van de Raad (PbEU 2011, L 101/1), Greta 2014, 
aanbeveling 9 en de ‘Guidelines of the Comittee of Ministers of the Council of Europe on child friendly justice’ uit 
2010 (1098th meeting – 17 november 2010, appendix 6, item 10.2c), onder III, B, bepaling 4 en IV, A, 5, bepaling 16. 
In bepaling 16 staat: ‘With full respect of the child’s right to private and family life, close co-operation between dif-
ferent professionals should be encouraged in order to obtain a comprehensive understanding of the child, as well 
as an assessment of his/her legal, psychological, social, emotional, physical and cognitive situation’. 

128 Alle jongeren die geplaatst worden in de beschermde opvang moeten de bedenktijd verleend hebben gekregen (zie 
§3.2). Deze bedenktijd geeft de mogelijkheid om ook de kwetsbaarheden van de jongeren in kaart te brengen mid-
dels een multidisciplinaire risicoanalyse. Zie hiervoor Hoofdstuk 8.

129 Zie ook §6.2.
130 Zie Hoofdstuk 7 en voor een uitgebreide beschrijving en de toepassing van de multidisciplinaire risicoanlyse 

Hoofdstuk 8.
131 Zie: Alempijevic e.a. (2007) Barrows & Finger (2008); Ostrovschi e.a. (2011) Scarpa (2008); Wong, Hong, Leung, Yin & 

Stewart (2011); Zühlke, Kühne, Kirch (2008).
132 Office of the United Nations High Commissioner for Human Rights, Istanbul Protocol. Manual on the effective in-

vestigation and documentation of torture and other cruel, inhuman or degrading treatment or punishment, Profes-
sional training series No.8/Rev.1, 2004.

133 De Vries 2012, p. 490.
134 Vele instanties zijn betrokken bij de bescherming van de jongeren die zijn geplaatst in de beschermde opvang, waar-

onder de politie, Zorggroep Jade, het COA, Stichting Nidos, het EMM, GGZ de Evenaar en vreemdelingenadvocaten.



Beschermde opvang
57

dam veel ervaring opgedaan. Hier hebben ze de Rotterdamse Zorgtafel ontwikkeld.135 Dit overleg is multi-
disciplinair van aard, gericht op het bespreken van individuele gevallen en wordt voorgezeten door een 
instantie-overstijgende voorzitter.136

Het vierde verbeterpunt ziet toe op het aanpakken van de handelingsverlegenheid als het aankomt op 
terugkeergesprekken. Voor veel jongeren die terechtkomen in de beschermde opvang is de kans dat ze 
moeten terugkeren reëel. Het verdient daarom aanbeveling om terugkeer al in de eerste gesprekken met 
de jongere als thema te benoemen, zodat jongeren zich samen met de voogd en de mentor kunnen 
voorbereiden op een eventuele terugkeer. Om terugkeer in een eerder stadium bespreekbaar te maken 
en de nu aanwezige handelingsverlegenheid te doorbreken kan aangehaakt worden bij de methodiek 
die is ontwikkeld in het project van de Federatie Opvang, getiteld Safe Return for Victims of Trafficking and 
Victims of Domestic Violence without or with an Uncertain Residence Permit.137

Het vijfde verbeterpunt ziet op het verbeteren van het zicht op teruggekeerde mogelijke slachtoffers na 
terugkeer.138 Hiervoor zou een monitoringsinstrument ontwikkeld kunnen worden dat in kaart brengt 
welke slachtoffers opnieuw slachtoffer worden. Deze kennis ontbreekt nu. Dat de noodzaak van een 
dergelijk instument wordt ingezien, blijkt ook uit de aanvraag die de HIT Foundation heeft gedaan in 
2013 om een dergelijk monitoringsinstrument te ontwikkelen.

HIT foundation139
De HIT foundation140 heeft in 2013 een aanvraag voor financiering gedaan bij de Europese Com-
missie141 om een monitoringsinstrument specifiek voor slachtoffers van mensenhandel te ont-
wikkelen. Het doel van het project was om onafhankelijke monitoring en evaluatie mogelijk te 
maken, zodat nagegaan kan worden hoe betere keuzes gemaakt kunnen worden ten behoeve 

135 In het nieuwsartikel ‘Loverboys sneller pakken, slachtoffers beter helpen’ (dd 30 april 2014, Trouw) pleiten het OM 
en Jeugdzorg Nederland voor het landelijk invoeren van de Rotterdamse zorgtafel. Herman Bolhaar, Procureur-
Generaal bij het OM: ‘Het stelt ons beter in staat zorg op maat te bieden […] We brengen al veel meer van deze zaken 
voor de rechter. Er zijn meer zware veroordelingen en forse schadevergoedingen voor slachtoffers. Maar het blijft 
een heel complexe problematiek. Daarom is het ongelooflijk belangrijk om straf en zorg met elkaar te verbinden. 
Slachtoffers moeten uiteindelijk hun vaak vreselijke verhaal willen doen. Ze moeten zich hiervoor in een vertrouw-
de omgeving weten, gevrijwaard van angst en pressie. Zo kunnen we de daders aanpakken.’

136 De meerwaarde van een instellings-overstijgende voorzitter staat beschreven in NRM 2012e, pp. 136 – 138. 
137 In dit project is een methodiek ontwikkeld om de terugkeer naar, en re-integratie in het land van herkomst, be-

spreekbaar te maken vanaf het begin van de opvang. Het is voor het eerst dat een methodiek voor terugkeer en re-
integratie specifiek voor slachtoffers mensenhandel is ontwikkeld. Ook is in het project gekeken hoe slachtoffers 
voorbe reid kunnen worden op eventuele terugkeer naar het land van herkomst en hoe zij ondersteund kunnen 
worden bij de re-integratie. Deze methodiek is gepresenteerd op 25 september 2014.

138 In het rapport van GATE uit 2013 ‘benadrukken respondenten dat de terugkeer van kinderen naar het herkomstland 
in een korte termijn geregeld zou moeten worden. Er is weinig informatie over kinderen die terug zijn gekeerd, hoe 
het met hen gaat en of zij mogelijk risico lopen om (wederom) slachtoffer te worden van mensenhandel en uitbui-
ting’ (2013a, p. 24). Uit het boek van Kalverboer volgt dat ‘over de terugkeer van kinderen uit Westerse hoge inkomst-
landen vrijwel geen wetenschappelijke studies beschikbaar zijn (2014, p. 25).

139 Zie voor meer informatie over de HIT-Foundation http://hitfoundation.eu/nl/# (geraadpleegd op 10 juni 2015).
140 Partners in deze aanvraag waren Fier en het Counter Human Trafficking Bureau vanuit het Verenigd Koninkrijk. 
141 Het betrof een call van ISEC (Prevention of and Fight against Crime). Zie http://ec.europa.eu/dgs/home-affairs/finan-

cing/fundings/security-and-safeguarding-liberties/prevention-of-and-fight-against-crime/index_en.htm, geraad-
pleegd op 15 mei 2015.

http://hitfoundation.eu/nl/
http://ec.europa.eu/dgs/home-affairs/financing/fundings/security-and-safeguarding-liberties/prevention-of-and-fight-against-crime/index_en.htm
http://ec.europa.eu/dgs/home-affairs/financing/fundings/security-and-safeguarding-liberties/prevention-of-and-fight-against-crime/index_en.htm
http://www.nationaalrapporteur.nl/publicaties/aanpak-mensenhandel-gemeentelijk-niveau/


Mensenhandel –  Naar een kindgericht beschermingssysteem voor alleenstaande minderjarige vreemdelingen
58

van het welzijn van de slachtoffers en om na te gaan in hoeverre slachtoffers na terugkeer op-
nieuw uitgebuit worden en als dat gebeurde om te leren van deze casus zodat in de toekomst 
effectief ingezet kan worden om dit vóórkomen. Deze aanvraag is afgwezen.

Als in beeld komt welke slachtoffers opnieuw uitgebuit worden (revictimisatie), kan verder onderzocht 
worden wat deze slachtoffers typeert en hoe herhaald slachtofferschap in de toekomst mogelijk voor-
komen kan worden.142,143 Een dergelijk instrument ontbreekt nu nog en zou bij voorkeur op Europees 
niveau geïnitieerd en ontwikkeld moeten worden.144

Concluderend, voor de bescherming van slachtoffers is het noodzakelijk om al in een vroegtijdig sta-
dium in kaart te brengen wat de medische en psychische problemen zijn waar het slachtoffer mee te 
maken heeft. Met deze problematiek dient in de verdere bescherming rekening te worden gehouden. 
In het volgende Hoofdstuk staat de bescherming van mogelijke slachtoffers in de vervolgopvang centraal 
en komt het belang van een goede risicoanalyse ook aan bod.

142 Zie EU-Strategie voor de uitroeiing van mensenhandel 2012-2016, COM (2012) 286 final, 19 juni 2012. 
143 Zie ook NRM9, §2.11.
144 Bij het ontwikkelen van een monitoringsinstrument kan aangesloten worden op bestaande initiatieven. Zie voor 

een instrument dat is ontwikkeld door de HIT foundation om in het algemeen de terugkeer van alleenstaande min-
derjarige vreemdelingen te monitoren, http://hitfoundation.eu/wp-content/uploads/2012/12/1.-Final-report-MRM-
model-and-Toolkit.pdf (geraadpleegd op 10 juni 2015).

http://hitfoundation.eu/wp-content/uploads/2012/12/1.-Final-report-MRM-model-and-Toolkit.pdf
http://hitfoundation.eu/wp-content/uploads/2012/12/1.-Final-report-MRM-model-and-Toolkit.pdf
http://www.nationaalrapporteur.nl/publicaties/Negende/


5 Bescherming na doorplaatsing

Wat opvalt is dat wanneer een jongere de beschermde opvang weer verlaat, hij of zij vaak nog steeds minder-
jarig is: de gemiddelde leeftijd bij vertrek is 16,5 jaar. […] Een substantieel deel lijkt te zijn geplaatst in een kleine 
wooneenheid of een kleine woongroep. Vanuit deze […] opvanglocaties is in de periode 2008-2012 een aan-
zienlijk deel met onbekende bestemming vertrokken: 23% van het totaal aantal jongeren dat met onbekende 
bestemming vertrok. Het is mogelijk dat wanneer deze jongeren slachtoffer van mensenhandel zijn, een aantal 
naar de mensenhandelaren is teruggekeerd. De vraag is daarom: ‘Welke faciliteiten bestaan er om jongeren na 
vertrek uit de beschermde opvang te beschermen tegen mensenhandelaren?’ [NRM 2014, p. 251]

Jongeren verblijven ongeveer vijf á zes maanden in de beschermde opvang.1 Wanneer de mogelijke 
slachtoffers uit de beschermde opvang stromen, eindigt daarmee niet de verantwoordelijkheid deze 
jongeren te beschermen. Ook de vervolgopvang moet in staat zijn om deze kwetsbare groep te bescher-
men tegen mensenhandelaren en de jongeren de bijstand en de psychosociale ondersteuning geven om 
te werken aan een duurzaam toekomstperspectief waarin zij weer regie hebben over hun eigen leven.2

Naar welke vervolgopvang jongeren doorstromen vanuit de beschermde opvang is afhankelijk van de 
leeftijd, de verblijfsstatus en de competenties bij uitstroom. De meeste jongeren beschikken wanneer 
zij uitstromen niet over een verblijfsvergunning.3 Zij worden daarom veelal geplaatst in een opvangin-
stelling van het COA. De leeftijd van de jongere bepaalt hierna naar welke opvang van het COA de jon-
geren uitstroomt. Ongeveer driekwart van de jongeren is bij uitstroom jonger dan achttien jaar.4 Deze 
groep wordt veelal geplaatst in COA-opvang voor minderjarigen.5 De groep jongeren van 18 jaar of 
ouder6,7 wordt in de meeste gevallen geplaatst in een asielzoekerscentrum voor volwassenen.8

1 NRM 2014., p. 93. Gemeten over de periode 2008-2012.
2 In lijn met Richtlijn 2011/36/EU van het Europees Parlement en de Raad van 5 april 2011 inzake de voorkoming en 

bestrijding van mensenhandel en de bescherming van slachtoffers daarvan, en ter vervanging van Kaderbesluit 
2002/629/JBZ van de Raad (PbEU 2011, L 101/1), art. 11 jo. 14.

3 NRM 2014, p. 98, figuur 4.10 en zie ook Tabel B4.3.15 voor een gedetailleerd overzicht.
4 Ibid., Tabel B4.3.11.
5 ‘Afhankelijk van de competenties van de jongeren betreft dit een kleine wooneenheid, kleine woongroep dan wel 

een campus’ (schriftelijke informatie COA, 13 mei 2015).
6 Over de periode 2008 – 2012 was 23 procent van de jongere ten tijde van uitstroom uit de beschermde opvang tussen 

de 18 en 23 jaar (zie Tabel B4.3.12 van NRM 2014). 
7 NRM 2014, p. 98, figuur 4.10 en zie ook Tabel B4.3.15 voor een gedetailleerd overzicht.
8 Interview met COA op 12 september 2014, interview met Jade op 14 maart 2014 en interview met Nidos op 7 april 2014.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
60

In dit hoofdstuk staat de bescherming van deze twee groepen centraal. Ook wordt beschreven hoeveel 
van de jongeren alsnog zijn verdwenen uit de vervolgopvang.9 Tot slot wordt bezien waar mogelijkheden 
liggen om de bescherming van deze jongeren na doorplaatsing te verbeteren.

5.1 In de praktijk

5.1.1 Bescherming minderjarige slachtoffers in de vervolgopvang
In de laatste fase in de beschermde opvang – aangeduid als vertrek – wordt specifiek gekeken of een 
jongere ‘zelfstandig hulp kan vragen, zelf dagbesteding kan regelen, geheel zelfstandig kan lezen, met 
de trein en bus kan reizen en op een verantwoorde manier met geld om kan gaan’, voordat hij of zij 
door kan stromen naar vervolgopvang.10 Voor het zover is, gaat de jongere een aantal keren zelfstan-
dig op bezoek in de vervolgopvang, zodat de stap verkleind wordt. Daarnaast moet er, omdat de jon-
gere in de vervolgopvang een nieuwe mentor en voogd toe gewezen krijgt11, een zorgvuldige dossier-
overdracht plaats vinden zodat de begeleiding in de vervolgopvang goed aansluit op de begeleiding 
in de beschermde opvang. In de overdracht wordt ook extra aandacht besteed aan hun veiligheid en 
bescherming.12

De meeste jongeren worden opgevangen in een kleine woongroep (KWG), een kleine wooneenheid 
(KWE) of een campus. In een KWG verblijven acht tot twaalf jongeren, die over het algemeen tussen de 
dertien en vijftien jaar oud zijn. Hier is 24 uur per dag begeleiding aanwezig. In een kleine wooneenheid 
verblijven ongeveer vier jongeren. Zij zijn meestal tussen de vijftien en achttien jaar en moeten met 
enige begeleiding goed voor zichzelf kunnen zorgen. Het COA besteedt deze opvangvormen uit aan 
(jeugd)instellingen.13 Op een campus verblijven jongeren tussen de vijftien en achttien jaar. Een campus 
is ingericht in een afgescheiden deel van een regulier asielzoekerscentrum, met een eigen team bege-
leiders. Een campus heeft een capaciteit van ongeveer honderd jongeren.14

De jongeren kunnen door het hele land uitgeplaatst worden.15 De jongeren zouden volgens de respon-
denten wel zoveel mogelijk binnen de regio geplaatst moeten worden, zodat zij kunnen blijven bij de-
zelfde instellingen, dezelfde behandelaars en niet hoeven te wennen op een andere school.16 De vraag 
is of bij de keuze voor de opvangvorm daarnaast ook meer rekening moet worden gehouden met de 
kans op verdwijning van de jongere.

9 Zie ook NRM 2014, p. 251, waar deze vraag is opgeworpen.
10 De Pater 2013, p. 26.
11 Interview met Nidos op 7 april 2014.
12 Een van de vereisten van de doorstroom naar een vervolgopvang is ook dat de voogd hiermee in moet stemmen (De 

Pater 2013).
13 Informatie ontleend aan Inspectie Jeugdzorg 2012, p. 8.
14 Campussen worden door het COA in eigen beheer uitgevoerd.
15 Denk hierbij aan opvanglocaties in Wageningen, Oude Pekela, Oisterwijk, Drachten, Baexem en Almelo (zie NRM 

2014, p. 96).
16 Interview met Jade op 14 maart 2014 en met Nidos op 7 april 2014.



Bescherming na doorplaatsing
61

Verdwenen uit de vervolgopvang17

Uit de cijfers blijkt dat het aantal jongeren dat met onbekende bestemming een opvanglocatie 
voor minderjarigen van het COA18 heeft verlaten in 2012 (N:146) aanzienlijk is gestegen ten op-
zichte van 2011 (N:118), namelijk met 24%.19 Wat opvalt, is dat een substantieel deel verdween uit 
de kleine wooneenheden of kleine woongroepen; de locaties waar jongeren na vertrek uit de 
beschermde opvang vaak terecht komen.20 Dit alleen toont echter nog niet aan of jongeren ook 
echt verdwenen zijn én ook (weer) in handen zijn gevallen van mensenhandelaren.21 Ook is niet 
bekend hoeveel van deze jongeren die verdwijnen uit de deze locaties ook eerder al in de be-
schermde opvang hebben gezetten. Om dat uit te zoeken is dossieronderzoek bij de IND 
uitgevoerd,22 waarbij is gekeken in hoeverre jongeren die in de periode 2011-2012 instroomden 
in de beschermde opvang, alsnog verdwenen uit de vervolgopvang.23 Uit het dossieronderzoek 
blijkt dat van de 163 jongeren drie voor hun achttiende alsnog verdwenen uit de vervolgopvang.24,25 
Het onderzoek geeft geen uitsluitsel over de vraag of deze drie jongeren bijvoorbeeld contact 
hebben opgenomen met hun mensenhandelaar.26 Waakzaamheid blijft niettemin geboden.27

De bevindingen uit het dossieronderzoek lijken vooralsnog weinig reden te geven om het uitplaatsbe-
leid aan te passen als het aankomt op de keuze voor de vervolgopvang.

17 In §5.1.2 wordt beschreven hoeveel jongeren die ouder dan achttien jaar oud zijn, zijn verdwenen uit de vervolgopvang.
18 Het betreft hier zowel campussen, de beschermende opvang als de kleine wooneenheden en kleine woongroepen.
19 Het betreft een stijging van 24% in 2012 (N: 146) ten opzichte van 2011 (N: 118). Zie voor een verantwoording van de 

cijfers NRM 2014, pp. 96 – 97. 
20 NRM 2014, p. 97.
21 Zo blijkt dat jongeren al in deze registratie voorkomen wanneer de jongere zich twee keer niet heeft gemeld bij de 

meldplicht en zijn kamer reeds is gecontroleerd (Schriftelijke informatie van het COA, 12 maart 2014). Dat betekent 
niet direct dat een jongere ook echt uit beeld is.

22 Zie voor de gehanteerde methodiek en de onderzoeksbeperkingen onderzoeksverantwoording C. 
23 Peildatum: 1 juli 2014. 
24 Gekeken is of er een M100-formulier in het IND-dossier is opgenomen dan wel of er een MOB melding is gedaan 

door een derde, bijvoorbeeld door COA, Dienst Terugkeer & Vertrek (DT&V) of een gemachtigde. Om meer zicht te 
krijgen op de vraag of een jongere ook echt met onbekende bestemming is verdwenen, is nagegaan of de verblijfs-
rechtelijke procedure van de jongere ook is gestaakt en deze niet op een andere manier aanspraak heeft willen 
maken op een verblijfsrecht in Nederland. Voor deze drie jongeren bleek dat niet uit de dossiers. Zie voor de gehan-
teerde methodiek en de onderzoeksbeperkingen onderzoeksverantwoording C). 

25 Hoewel van alle 163 jongeren de dossiers zijn ingekeken, zijn er een drietal kanttekeningen te zetten bij de methode 
die van invloed kunnen zijn op de betrouwbaarheid van de bevindingen die hier worden gepresenteerd. Ten eerste 
blijkt door de politie niet consequent een M100-formulier opgemaakt te zijn voor jongeren voor wie wel een mel-
ding in het dossier zat dat deze met onbekende bestemming is vertrokken. Tweede kanttekening is dat het IND 
dossier ook niet altijd up to date bleek te zijn. Zo bleek het voor te komen dat het M100 formulier dan wel een MOB-
melding van derden pas in een (veel) later stadium is opgemaakt en is toegevoegd aan het dossier, terwijl de jon-
gere al geruime tijd was verdwenen. Derde kanttekening is dat de dossiers handmatig onderzocht zijn en niet uitge-
sloten kan worden dat jongeren die met onbekende bestemming zijn vertrokken gemist zijn. Zie voor de 
gehanteerde methodiek en de onderzoeksbeperkingen onderzoeksverantwoording C.

26 Uit een inventarisatie van het COA blijkt niettemin dat de mentoren van het COA, de contractpartijen of de jeugdbe-
schermers vaak wel op de hoogte zijn van de verblijfplaats of de (waarschijnlijke) bestemming van jongeren die al-
dus op papier ‘met onbekende bestemming’ zijn vertrokken (schriftelijk informatie van het COA, 18 april 2014 en 
schriftelijke informatie van Nidos, 17 april 2014).

27 Zie ook Hoofdstuk 4.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
62

De staatssecretaris van Veiligheid en Justitie heeft in 2013 aangekondigd alleenstaande minderjarige 
vreemdelingen kleinschaliger op te gaan vangen dan wel (meer) in opvanggezinnen te gaan plaatsen en 
de jongeren meer begeleiding te bieden.28 Dit model treedt op 1 januari 2016 in werking.29 De staatsse-
cretaris heeft daarnaast bepaald dat de beschermde opvang voor (mogelijke) slachtoffers van mensen-
handel in de huidige vorm wordt voortgezet.30 Met het nieuwe opvangmodel hoeven de jongeren min-
der vaak te verhuizen, worden de jongeren daadwerkelijk zoveel mogelijk in dezelfde regio geplaatst en 
komt er meer begeleiding.

Het nieuwe opvangmodel31

In het nieuwe opvangmodel worden alleenstaande minderjarige vreemdelingen tot en met 14 
jaar opgevangen in opvanggezinnen onder verantwoordelijkheid van Nidos. De jongeren van 15 
jaar en ouder, en jongeren die niet geplaatst kunnen worden in een opvanggezin32, worden in het 
nieuwe model door het COA opgevangen in bij elkaar gelegen kleinschalige woonvoorzieningen. 
Deze bestaan samen uit maximaal 16 tot 20 plaatsen. In de woonvoorzieningen is 24 uurs-bege-
leiding aanwezig, tenzij jongeren in de woonvoorziening minder begeleiding nodig hebben. In het 
nieuwe model vervallen de campussen als opvang. De huidige twee vormen van kleinschalige 
opvang, de woongroepen en wooneenheden waarin het begeleidingsniveau verschillend is af-
hankelijk van de leeftijd en het ontwikkelingsniveau, worden vervangen door een vorm van klein-
schalige opvang van het COA. De periode in de proces-opvanglocatie wordt aanzienlijk verkort 
omdat de indicatie voor vervolgopvang, die nu nog enkele weken in beslag neemt, in het nieuwe 
model niet langer nodig is. Naast kleinschaligheid is een uitgangspunt van het nieuwe model om 
jongeren zo veel mogelijk in dezelfde omgeving of regio te laten blijven als zij van de ene naar de 
andere opvangvoorziening gaan.

5.1.2 Bescherming van slachtoffers die achttien jaar of ouder zijn
Meerderjarigen hebben na de beschermde opvang te maken met een ander beschermings- en opvang-
regime dan minderjarigen. Anders dan minderjarigen worden meerderjarigen doorgeplaatst naar een 
grootschalige, open opvang van het COA; een asielzoekerscentrum.33 Daarnaast vervalt voor deze groep 
het recht op onderwijs, eindigt het voogdijschap van Nidos34 en wordt meer zelfredzaamheid verwacht. 
Voor de meest kwetsbaren onder de groep blijkt dat een probleem.35

28 Kamerstukken II 2012-13, 19637, nr. 1635 en 1641.
29 […] onderzocht wordt of onderdelen al eerder kunnen worden ingevoerd. Het model wordt na een jaar geëvalueerd 

(Kamerstukken II 2013-14, 27062, nr. 95).
30 Kamerstukken II 2013-14, 27062, nr. 95.
31 Het opvangmodel is ontwikkeld door het Centraal Orgaan opvang asielzoekers in samenwerking met Nidos (Kamer-

stukken II 2013-14, 27062, nr. 95).
32 Kamerstukken II 2013-14, 27062, nr. 95. In aanvulling hierop geeft Nidos aan dat ‘kinderen tot en met 14 jaar door Nidos 

in gezinnen worden opgevangen en kinderen ouder dan 14 jaar onder verantwoordelijkheid van Nidos in gezinnen 
of in kleinschalige woonvoorzieningen worden opgevangen’ (schriftelijke informatie Nidos, 13 mei 2015).

33 In casu betekent dit dat jongeren van de beschermde opvang worden doorgeplaatst naar een asielzoekerscentrum 
(AZC).

34 Claassen & Veerman 2014.
35 ‘Dat wil niet zeggen dat geen enkel mogelijk slachtoffer vanuit de beschermde opvang naar een asielzoekercentrum 

kan, maar er moet een mogelijkheid zijn dat jongeren vanuit de beschermde opvang, vanwege de verminderde 
weerbaarheid en zelfstandigheid, eerst op een kleinere locatie worden opgevangen’ (interview met Nidos op 7 april 
2014).



Bescherming na doorplaatsing
63

De meest kwetsbare achttienplussers36

In interviews komt naar voren dat een deel van deze jongvolwassenen nog bijzonder kwetsbaar 
is en onvoldoende ingesteld is op de verantwoordelijkheden die komen kijken bij meerderjarig-
heid.37 Deze verminderde weerbaarheid en zelfredzaamheid kan onder meer te maken hebben 
met de gevolgen van opgelopen trauma, gebroken opvoedsituatie, een emotionele ontwikke-
lingsachterstand38 en een verminderde ontwikkeling wat betreft de cognitieve vaardigheden. 
Deze jongvolwassen worden in interviews betiteld als bijzonder kwetsbaar, ook met het oog op 
het (weer) in handen vallen van mensenhandelaren.39

Jongvolwassenen mogen na het bereiken van hun achttiende verjaardag nog maximaal drie maanden 
in de beschermde opvang blijven.40 Dit is problematisch voor de jongvolwassenen die net voor hun 
achttiende geplaatst worden, omdat de begeleidingsmethodiek is bedoeld voor jongeren die zes tot 
negen maanden in de beschermde opvang kunnen verblijven.41,42 Ook kan deze termijn te kort zijn om 
de jongeren los te weken van degene die hen uitbuitte, waardoor het risico groter is dat deze jongvol-
wassenen in de vervolgopvang ofwel zelf weer contact opnemen met de mensenhandelaren ofwel dat 
ze eenvoudig ‘opgepikt’ worden.43 In hoeverre dat ook daadwerkelijk lijkt te gebeuren, is onderzocht.

Verdwijningen van jongvolwassenen uit de vervolgopvang
Onderzocht is hoeveel van de jongeren die in de periode 2011 – 2012 zijn ingestroomd in de be-
schermde opvang na hun achttiende uit de vervolgopvang zijn verdwenen. Dat bleek zes keer 
voorgekomen te zijn.44,45 Of deze jongvolwassenen (opnieuw) in handen gevallen zijn van men-
senhandelaren blijft niettemin de vraag. Uit het dossieronderzoek bij de IND ontstaat wel het 

36 ‘De aansluiting van de jongere afkomstig uit de beschermde opvang op het wonen in een asielzoekercentrum ver-
schilt In principe niet veel van de problematiek van jongeren die doorstromen vanuit de reguliere AMV-opvang. Een 
deel van de jongeren afkomstig uit de beschermde opvang zijn nog onvoldoende competent of onvoldoende voor-
bereid om op het moment dat ze 18 worden zelfstandig te kunnen functioneren in een setting van de asielzoeker-
centra’ (interview met het COA op 12 september 2014).

37 Zie ook het voorstel van Nidos, getiteld: ’18 jaar en kwetsbaar: Voorstel voor het begeleiden van kwetsbare (moge-
lijke) slachtoffers van mensenhandel bij het bereiken van de meerderjarige leeftijd’ (Claassen & Veerman 2014). 

38 Interview met de Evenaar op 2 april 2014.
39 ‘De beschermde opvang is zo sterk gericht, en voorheen nog meer, op de bescherming. Maar wanneer ze in de regu-

liere opvang komen, zijn ze in één keer ‘vrij’ (interview met medewerkers van de pilot van het COA op 26 maart 
2014).

40 Interview met Jade op 14 maart 2014. 
41 ‘Het probleem is […] dat de beschermde opvang voor een gelimiteerde tijd daar is en de mogelijkheid groot is dat de 

jongeren teruggestuurd worden naar land van herkomst, zonder optie om geholpen te kunnen worden. Wat zeg je 
dan eigenlijk tegen ze: ‘ja we willen je nu wel even helpen, maar zo meteen niet meer?’. Je staat ook wel met lege 
handen. Als je geen geïntegreerde aanpak kan aanbieden en een veilige omgeving kan creëren waar deze jongeren 
in geholpen kunnen worden, dan zijn het druppels op een gloeiende plaat. Dit speelt met name bij jongeren die 
tegen de 18 aanzitten’ (interview met voormalig medewerker van Fier Fryslân op 3 april 2014). 

42 ‘Het COA heeft […] de mogelijkheid gecreëerd om voor die jongeren waarvoor dit nodig is (vanuit een nog bestaan-
de bescherming- of ondersteuningsvraag), het verblijf in de beschermde opvang na hun 18de nog enige tijd (maxi-
maal 3 maanden) te verlengen (interview met COA op 12 september 2014).

43 Interview met COA op 12 september 2014, interview met Jade op 14 maart 2014 en interview met Nidos op 7 april 2014. 
Ook blijkt dit uit het voorstel dat Nidos schreef ten behoeve van het bescherming van jongeren in de beschermde 
opvang die achttien jaar worden (Claassen & Veerman 2014).

44 Zie ook §5.1.2.
45 Zie voor de gehanteerde methodiek en de onderzoeksbeperkingen onderzoeksverantwoording C.



Mensenhandel –  Naar een kindgericht beschermingssysteem voor alleenstaande minderjarige vreemdelingen
64

beeld dat er ook andere mogelijke verklaringen zijn voor een deel van de verdwijningen. Zo viel 
het in het dossieronderzoek op dat een aantal van de jongeren de opvang heeft verlaten na het 
ontvangen van een negatieve beslissing op de verblijfsaanvraag dan wel voor het ingaan van de 
vertrektermijn. Dit zou er bijvoorbeeld op kunnen wijzen dat de jongeren de illegaliteit verkiezen 
boven gedwongen terugkeer.46

De stap van de beschermde opvang naar een open opvanginstelling van het COA is volgens meerdere 
respondenten te groot en onvoldoende toegesneden op de maturiteit van de jongvolwassene.47 Zo kan 
het mogelijke slachtoffer in een asielzoekerscentrum niet meer terugvallen op een mentor, begeleider 
én een voogd.48 Het aantal begeleiders in asielzoekerscentra is ook teruggebracht tot één of twee bege-
leiders. Die begeleiders zijn niet 24 uur per dag aanwezig en moeten hun aandacht over veel meer per-
sonen verdelen. Daardoor krijgen de jongvolwassenen hier minder aandacht, en is het opbouwen van 
een vertrouwensband met de begeleiders ook lastiger. Dat maakt dat mogelijke slachtoffers waarschijn-
lijk minder een beroep doen op de aanwezige begeleider.49 Respondenten vrezen ook dat de vermin-
derde aandacht er toe leidt dat de gestarte hulpverlening niet voldoende wordt voortgezet, mogelijke 
problemen door de beperkte aandacht niet of minder snel worden onderkend50,51 en dat er weinig zicht 
is op de jongvolwassene en met wie hij contact heeft en of hij meer bescherming en begeleiding nodig 
heeft.52

Om de overstap van de beschermde opvang naar een asielzoekerscentrum te verkleinen is er in 2012 in 
het kader van het EVF-project beschermde opvang53 een pilot opgezet. Deze pilot heeft het doel de 
overstap voor de meest kwetsbare jongeren die in de beschermde opvang meerderjarig worden, te ver-
kleinen en hen meer bescherming te bieden.54 Deze pilot is formeel gestart op 1 juli 2012 en is verlengd 
totdat er een besluit is genomen over het voorstel van het COA om deze vorm van opvang structureel te 
maken.55,56

46 Uit een inventarisatie van het COA blijkt ook dat de mentoren van het COA, de contractpartijen of de jeugdbescher-
mers vaak wel op de hoogte zijn van de verblijfplaats of de (waarschijnlijke) bestemming van jongeren die aldus op 
papier ‘met onbekende bestemming’ zijn vertrokken (schriftelijk informatie van het COA, 18 april 2014 en schrifte-
lijke informatie van Nidos, 17 april 2014).

47 Interviews met Nidos op 7 april 2014, met Jade op 14 maart 2014, met de Evenaar op 2 april 2014, met het COA op 12 
september 2014, met voormalig medewerker van Fier Fryslân op 3 april 2014 en met de vreemdelingenadvocaten op 
21 augustus 2014.

48 Zie ook Hoofdstuk 4.
49 Defence for Children/Unicef 2013, p. 24.
50 Interview met Jade op 14 maart 2014 en met Nidos op 7 april 2014.
51 ‘Bij de Kinderrechtenhelpdesk van Defence for Children zijn meerdere zaken bekend waarbij minderjarigen na hun 

achttiende onvoldoende voorbereid waren op zelfstandigheid en niet de nodige begeleiding kregen. Het voortzetten 
van de ingezette hulpverlening voor deze (beperkte) groep minderjarigen na de achttiende verjaardag voorkomt 
problemen met overdracht en verzekert de voortzetting van het hulpverleningstraject voor een duurzame oplossing’ 
(Defence for Children/Unicef 2013, p. 24).

52 Horbach & Metz 2013 – vertrouwelijk.
53 Zie voor meer informatie over EVF-project beschermde opvang Hoofdstuk 2.
54 ‘Niet voor ieder (mogelijk) slachtoffer mensenhandel is verlengde begeleiding geïndiceerd’ (Claassen & Veerman 

2014, p. 7). 
55 Interview met het COA op 12 september 2014.
56 Formeel is de pilot een keer verlengd en lag de initiële einddatum op 31 juli 2012 (Metz 2012 – vertrouwelijk).



Bescherming na doorplaatsing
65

Pilot voor meerderjarige mogelijke slachtoffers
Het doel van de pilot is het tijdelijk opvangen van kwetsbare jonge vrouwen. Dat gebeurt in een 
speciale woon unit waarin ze extra aandacht en begeleiding krijgen.57 In de pilot is plek gemaakt 
voor 16 jonge vrouwen.58 Uit de evaluatie van de pilot blijkt dat de werkwijze een verbetering is: 
geen van de jonge vrouwen is gedurende de pilot met onbekende bestemming vertrokken.59 
Niettemin blijkt uit de evaluatie van de pilot dat er meer aandacht en begeleiding nodig is om 
deze groep ook voldoende weerbaar/assertief te maken om ze ook in de toekomst uit de in-
vloedssfeer van de mensenhandelaar te houden.

De vraag is nu of en hoe aan deze pilot gevolg zal worden gegeven. Het COA is er voorstander van om 
‘gezien de ervaring opgedaan in de pilot […] het verblijf in de beschermde opvang voor iedere jongvol-
wassene minimaal zes maanden te laten zijn, zodat jongvolwassenen het begeleidingstraject van zes tot 
negen maanden kunnen doorlopen’.60,61 Volgens het COA zou daarnaast geïnventariseerd moeten wor-
den of een dergelijke voorziening ook voor jongens wenselijk is.62

Met het structureel maken van de pilot zouden volgens de respondenten niet alle knelpunten worden 
opgelost. Zo blijft één van de knelpunten dat jongeren na hun achttiende geen recht meer hebben op 
onderwijs.63 Voor slachtoffers is scholing en het hebben van een startkwalificatie belangrijk. Uit onder-
zoek onder Nederlandse minderjarige slachtoffers lijkt een startkwalificatie ook een van de belangrijkste 
protectieve factoren te zijn om uit handen van de mensenhandelaren te blijven en een toekomst op te 
bouwen waar de slachtoffers regie over hebben.64

5.1.3 Minder- en meerderjarigen met een verblijfsrecht mensenhandel
Minderjarige en meerderjarige vreemdelingen die beschikken over een (tijdelijk) verblijfsrecht mensen-
handel worden na de beschermde opvang geplaatst in een gespecialiseerde opvang, in een begeleid-

57 Er is één Fte vrijgemaakt voor deze groep. De medewerkers die deze pilot samen hebben ingevuld (samen 1 Fte) geven 
aan altijd meer dan de 36 uur gewerkt te hebben dan hiervoor staat (interview met medewerkers van de pilot van het 
COA op 26 maart 2014).

58 Dit doel kwam voort uit de aanbevelingen van de evaluatie van de beschermde opvang (Kromhout e.a. 2010).
59 interview met medewerkers van de pilot van het COA op 26 maart 2014.
60 Interview met het COA op 12 september 2014.
61 ‘Ook strookt het niet met het veerkrachtmodel dat wordt gehanteerd binnen de Evenaar. Inhoudende dat minder-

jarige slachtoffers (in casu) een netwerk om zich heen bouwen, waar ze zich veilig voelen en kunnen werken aan 
hun klachten. Steun hierin is belangrijk. Maar wat de Evenaar vaak merkt is dat de minderjarige slachtoffers (in casu) 
bij de overgang naar een open locatie het contact met groepsgenoten vanuit de beschermde opvang verliezen en 
weer het idee hebben dat ze opnieuw moeten beginnen. Weer ‘gevlucht’ zijn als het ware’ (interview met de Evenaar 
op 2 april 2014). 

62 interview met medewerkers van de pilot van het COA op 26 maart 2014 en Horbach & Metz, 2013 – vertrouwelijk. 
63 ‘Slachtoffers mogen na hun achttiende wel onderwijs blijven volgens, mits aan het Jade College. Ook zijn vervolg-

opleidingen mogelijk indien ze gestart zijn voor hun achttiende’ (schriftelijke informatie van de medewerkers van 
de pilot van het COA, 13 mei 2015).

64 Interview met medewerkers van de pilot van het COA op 26 maart 2014, interview met Fier op 10 maart 2014. Zie ook 
Werson e.a. 2015.



Mensenhandel –  Naar een kindgericht beschermingssysteem voor alleenstaande minderjarige vreemdelingen
66

wonentraject of krijgen een eigen woning aangeboden.65,66 In de praktijk blijkt dat de meeste van hen 
bij Fier worden geplaatst.67

Opvang Fier
Jongeren die in de beschermde opvang hebben gewoond en een tijdelijk verblijfsrecht mensen-
handel hebben, worden veelal geplaatst bij Fier.68 Voor deze groep geldt dat de aangifte bijna 
altijd leidt tot een sepot. Na een sepot wordt het tijdelijk verblijfsrecht door de IND ingetrokken. 
Het mogelijke slachtoffer kan dan een aanvraag voortgezet verblijf indienen, waardoor hij of zij 
nog wel in aanmerking komt voor opvang en hulpverlening. Uit het interview met Fier Fryslan 
blijkt dat echter in veel gevallen voortgezet verblijf niet wordt toegekend.69 Met die beslissing 
eindigt het recht op opvang en begeleiding.70

5.2 Punten ter verbetering in de bescherming na doorplaatsing

De verantwoordelijkheid voor de bescherming van slachtoffers mensenhandel strekt zich uit tot na de 
beschermde opvang. De bescherming van minderjarige slachtoffers levert in de vervolgopvang over het 
algemeen niet veel problemen op. De grootste zorgen gaan daarentegen uit naar de slachtoffers die 
meerderjarig worden in de beschermde opvang én in de asielprocedure zitten. De reguliere opvang van 
het COA is voor deze groep niet altijd geschikt. Drie punten komen hier aan bod.71

Het eerste punt is de leeftijdsgrens van achttien jaar. Jongeren die net voor hun achttiende in de be-
schermde opvang worden geplaatst, hebben er baat bij dat zij de drie fasen van de begeleidingsmetho-
diek kunnen doorlopen. Nu is dit soms niet mogelijk, omdat zij vanaf hun achttiende nog maximaal drie 
maanden mogen blijven in de beschermde opvang. Het verdient daarom aanbeveling om de termijn in 
de beschermde opvang afhankelijk te maken van de termijn die staat voor het afronden van de begelei-
dingsmethodiek. Als dat het geval is krijgen de jongvolwassenen voldoende tijd om te werken aan hun 
competenties, om los te komen van hun mensenhandelaar en weerbaar te worden.

Het tweede punt betreft het bestendigen van de pilot ‘extra aandacht voor jonge vrouwen uit de be-
schermde opvang’. Jonge vrouwen die extra aandacht nodig hebben, kunnen hier worden geplaatst 
zodat de overgang tussen de beschermde opvang en de reguliere opvang zoveel mogelijk verkleind 
wordt. Het verdient aanbeveling dat deze pilot structureel wordt gemaakt, waarbij ook aandacht is voor 

65 Claassen & Veerman 2014.
66 Zestien jongeren van de 383 jongeren (4%) beschikten over een vergunning bepaalde tijd regulier ten tijde van ver-

trek uit de beschermde opvang. Let wel dit betekent niet automatisch dat deze jongeren beschikten over een ver-
blijfsrecht conform de verblijfsregeling mensenhandel, dat kan ook op basis van een andere regeling zijn. Zie verder 
NRM 2014, tabel B4.3.15. 

67 Coördinatiecentrum Mensehandel (CoMensha) kan een taak vervullen bij het regelen van opvang voor meerderjarige 
slachtoffers van mensenhandel die uitstromen uit de beschermde opvang. Op dit moment wordt CoMensha er nauwe-
lijks bij betrokken (Interviews met Nidos op 7 april 2014, met Jade op 14 maart 2014 en met Fier Fryslân op 10 maart 2014).

68 Interview met Fier Fryslân op 10 maart en Jade op 14 maart 2014.
69 Interview met Fier Fryslân op 10 maart 2014 en zie ook R. van der Zee, ‘Ik wist niet wie ik kon vertrouwen’, Vrij Neder-

land, 17 augustus 2013.
70 Interview met Fier Fryslân op 10 maart 2014.
71 Zie ook NRM 2014, aanbeveling 2a. 

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Bescherming na doorplaatsing
67

de mogelijkheid om mogelijke slachtoffers ook na hun achttiende onderwijs aan te bieden. Onderwijs 
geeft mogelijke slachtoffers de kans om een bestaan op te bouwen en maakt ze weerbaarder tegen 
mensenhandelaren. Momenteel biedt de pilot plaats aan zestien jonge vrouwen, maar niet aan jonge 
mannen. Een dergelijke pilot moet ook voor jonge mannen opgezet worden.

Het derde punt betreft het gebrek aan zorgcoördinatie voor mogelijke slachtoffers die ten tijde van vertrek 
uit de beschermde opvang 18 jaar of ouder zijn.72 Voor met name de ondersteuning van de meest kwetsbare 
jongeren die na hun achttiende uitgeplaatst worden naar de reguliere opvang van het COA is dit een gemis. 
De stap van de beschermde opvang waar veel begeleiding is voor de jongere naar de reguliere opvang waar 
veel minder begeleiding is voor de jongvolwassene, wordt voor deze groep te groot geacht.73,74 Het is aan-
bevelenswaardig dat er mogelijkheden worden gecreëerd om deze jongvolwassenen extra begeleiding te 
geven in de vervolgopvang, bijvoorbeeld in de vorm van nazorg of zorgcoördinatie. Aan de hand van de 
bevin dingen die voortkomen uit de multidisciplinaire risicoanalyse kan nagegaan worden welke jongvol-
wassene deze extra begeleiding nodig heeft.75 Zowel Nidos76 als Defence for Children/Unicef 77 heeft een 
voorstel gedaan om te komen tot een vorm van zorgcoördinatie en beide organisaties geven aan welke 
mogelijk heden de wet geeft om aan deze vorm van nazorg of zorgcoördinatie ook na het achttiende jaar 
vorm te blijven geven.78,79 Onderzocht moet worden welke vorm van zorgcoördinatie het meest geschikt is.80

In het volgende Hoofdstuk staat de aangifte van het slachtoffer en de (ambtshalve) opsporing en vervol-
ging van mensenhandelaren centraal.

72 EU-Richtlijn 2011/93/EU van het Europees Parlement en de Raad van 13 december 2011 ter bestrijding van seksueel 
misbruik en seksuele uitbuiting van kinderen en kinderpornografie, en ter vervanging van Kaderbesluit 2004/68/JBZ 
van de Raad (PbEU L 335/1), considerans 31. Hierin is opgenomen dat gezien de aard van het lichamelijke en psychi-
sche leed, het slachtoffer bijgestaan moet worden zo lang dit nodig is en dat dit indien noodzakelijk, gecontinueerd 
kan worden wanneer het kind volwassen is.

73 Nidos onderscheid twee kwetsbare groepen waarvoor nazorg nodig wordt geacht. De eerste groep bestaat uit jon-
geren die vlak voor hun achttiende geplaatst zijn in de beschermde opvang en ‘waarbij de fase van rust, bescherming 
en zich veilig voelen nog van groot belang is’. De tweede groep betreft jongeren die bij plaatsing in de beschermde 
opvang 17 jaar en 6 maanden oud waren, ‘maar zodanig getraumatiseerd zijn dat verlengde begeleiding, zonder de 
wettelijke rol in loco parentis, geïndiceerd is’. Voor deze groepen geldt dat ‘traumaverwerking, het doen van aangifte, 
de B8 of asielprocedure allemaal nog niet of nog maar net is opgestart’ (Claassen & Veerman, p. 2).

74 Zie ook de SWOT-analyse die is gemaakt van Nederland waaruit blijkt dat hier verbetermogelijkheden liggen (Stan 
2015, p. 77).

75 Zie voor een uitgebreide beschrijving van de multidisciplinaire risicoanalyse Hoofdstuk 6 en 8.
76 Claassen & Veerman 2014.
77 Defence for Children/Unicef 2013.
78 Volgens Nidos kan bijvoorbeeld onderzocht worden of en hoe aangesloten kan worden bij de mogelijkheid die de 

Jeugdwet biedt, namelijk dat nazorg geboden kan worden tot 21 jaar na een jeugdbeschermingsmaatregel (Claassen 
& Veerman 2014, p. 8).

79 Defence for Children/Unicef beschrijft de optie om de voogdij door te rechter om te laten zetten in een mentorschap 
ten behoeve van de meerderjarige. ‘Deze mentoraanstelling voorziet in belangenbehartiging door een mentor voor 
een meerderjarige die als gevolg van zijn geestelijke of lichamelijke toestand tijdelijk of duurzaam niet in staat is of 
bemoeilijkt wordt zijn belangen van niet-vermogensrechtelijke aard zelf behoorlijk waar te nemen’. […] ‘Voor [mo-
gelijke] meerderjarige slachtoffers van mensenhandel zou het dan gaan om de belangenbehartiging bij eventuele 
nog lopende verblijfsrechtelijke procedures en het organiseren van de juiste zorg gericht op herstel’ (Defence for 
Children/Unicef 2013, p. 24).

80 Een andere mogelijkheid is om deze jongeren die geplaatst worden binnen Drenthe te laten vallen in de caseload van 
een regiocoördinator. Problematisch hier is dat Drenthe geen regiocoördinator kent (zie hiervoor ook Hoofdstuk 4).





6  Aangifte, (ambtshalve) opsporing  
en vervolging1

Het slachtoffer dient als het ware ‘gedeprogrammeerd’ te worden. Wij moeten laten zien dat we tegenwicht kun-
nen bieden aan de druk van mensenhandelaren en de daarmee gepaarde angst en zorg. We beschermen het 
slachtoffer. Dat maakt het slachtoffer sterk. Ook helpt het doen van aangifte het slachtoffer enorm, maar ook dat 
ze weten dat de politie nooit ver weg is. Vervolgens dient er een nieuw/ander toekomstperspectief te komen, 
mogelijk gekoppeld aan behandeling. Als het ons lukt om dit met het slachtoffer te realiseren, dan heeft het 
slachtoffer een kans op een nieuw en duurzaam bestaan in veiligheid en met perspectief. Opvang, bescherming, 
opsporing en begeleiding (en soms behandeling) zijn onlosmakelijk met elkaar verbonden; het een kan niet zon-
der het ander. Het is dit samenspel dat slachtoffers een nieuwe kans geeft [Citaat van medewerker van Jade].2

Er worden per jaar ongeveer 85 jongeren3 opgevangen in de beschermde opvang.4,5 Uit onder meer het 
Koolvisonderzoek is gebleken dat mensenhandelaren deze kwetsbare jongeren uit de opvang oppikten 
om hun ‘investering’ alsnog te gelde te maken en nieuwe minderjarige vreemdelingen naar Nederland 
bleven halen om uit te buiten zolang zij niet werden gestopt. Met deze kennis is het opmerkelijk dat op 
de vraag hoe vaak het sinds de totstandkoming van de beschermde opvang in 2008 het voorgekomen is 
dat mensenhandelaren zijn opgespoord en vervolgd voor het uitbuiten van jongeren die zijn geplaatst 
in de beschermde opvang, maar één respondent één casus kon noemen.6,7

In dit hoofdstuk staat de vraag centraal waarom in Nederland vervolgingen en veroordelingen uitblijven 
van mensenhandelaren die deze groep slachtoffers uitgebuit hebben of wilden uitbuiten.8 Ook komt 
aan bod hoe de opsporing en vervolging van mensenhandelaren kan worden verbeterd.

1 ‘Mensenhandel kan ambtshalve worden opgespoord en vervolgd. Het doen van een aangifte is niet noodzakelijk, 
mensenhandel is geen klachtdelict’ (Stcrt. 2013, 16816).

2 Citaat van medewerker van Jade, ontleend aan het advies van Nidos getiteld: ’18 jaar en kwetsbaar: Voorstel voor het 
begeleiden van kwetsbare (mogelijk) slachtoffers van mensenhandel bij het bereiken van de meerderjarige leeftijd’ 
(Claassen & Veerman 2014, p. 3).

3 In de periode 2008 en 2012 zijn volgens de registratie van Jade respectievelijk 431 jongeren in de beschermde opvang 
ingestroomd, per jaar zijn dat gemiddeld 86,2 personen (NRM 2014, tabel B4.3.2). 

4 Zie hoofdstuk 4.
5 Jongeren die geïndiceerd zijn als mogelijk slachtoffer van mensenhandelaren.
6 Interview met EMM op 1 mei 2014.
7 Deze casus kwam naar voren in het interview met de vreemdelingenadvocaten op 21 augustus 2014. Het betrof twee 

meisjes uit Oost-Europa die door dorpsgenoten waren geronseld en uitgebuit. Een dader is zelfs op heterdaad be-
trapt. Wel geven de vreemdelingenadvocaten aan dat deze zaak vrij uniek is en dat het probleem met name ligt bij 
West-Afrikaanse en Aziatische minderjarigen waarbij de mensenhandelaar eigenlijk nooit in beeld komt.

8 Op bovenstaande casus na.

http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
70

6.1 In de praktijk

6.1.1 Intake- en aangifteproces
Voordat een aangifte wordt opgenomen, is de politie eerst gehouden een informatief gesprek te voeren 
met het slachtoffer.9 Dit informatieve gesprek wordt ook wel een intake genoemd. Deze intake wordt 
gehouden om ‘zicht te krijgen op slachtofferschap en om het slachtoffer uitleg te geven over de straf-
rechtelijke procedure’.10 Dit informatieve gesprek kan ‘ook de start betekenen van ambtshalve opspo-
ring en vervolging, ook als het slachtoffer uiteindelijk besluit geen aangifte te doen’.11

Als minderjarige vreemdelingen vanuit de beschermde opvang besluiten aangifte te doen dan gebeurt 
dit in bijna alle gevallen bij het prostitutie- en mensenhandelteam (PMT-team) van Drenthe.12,13 In 
zulke gevallen neemt de begeleider in de beschermde opvang contact op met het PMT-team14 en wordt 
binnen één á twee weken15 een afspraak ingepland voor een intake dan wel aangifte.16

Bij het plannen17 en opnemen van de aangifte verdient het de voorkeur om eerst de kwetsbaarheden van 
de jongere in kaart te brengen om de kans op een kwalitatief goede aangifte te vergroten.18,19 Op dit 
moment vindt een dergelijke multidisciplinaire risicoanalyse niet plaats.20

9 Er hoeft geen informatief gesprek gevoerd te worden, wanneer dit vanwege een acute situatie niet mogelijk is. 
10 Stcrt. 2013, 16816.
11 Ibid.
12 Het PMT-team in Drenthe bestaat uit vier rechercheurs, van wie drie gecertificeerde mensenhandel-rechercheurs. 

Daarnaast beschikt het team over een administratieve kracht, die tevens buitengewoon opsporingsbeambtenaar is 
en dezelfde training op mensenhandelgebied heeft gehad als de rechercheurs. Daarnaast zijn er bij de vreemdelin-
genpolitie in het Korps Drenthe ook een drietal gecertificeerde mensenhandelrechercheurs, waar het PMT-team een 
beroep op kan doen (interview met het PMT-team Drenthe op 1 april 2014). 

13 Sinds 2010 is Jade de enige aanbieder van de beschermde opvang en bevinden alle locaties zich in Drenthe. De 
meeste intakes en aangiften van jongeren uit de beschermde opvang vinden dan ook plaats bij het PMT-team 
van het politiekorps Drenthe (interviews met Jade op 14 maart 2014 en met Nidos op 7 april 2014). Zie ook 
onderzoeksverantwoording B. 

14 Met de invoering van de Nationale politie op 1 januari 2013, is het politiekorps Drenthe opgegaan in het politiekorps 
Noord (zie ook NRM9, §3.3.1). Omwille van de duidelijkheid is ervoor gekozen om in dit onderzoek te spreken van 
het PMT-team van het politiekorps Drenthe.

15 In uitzonderlijke gevallen komt het voor dat vanwege capaciteitsgebrek het langer duurt dat een intake gehouden 
kan worden ofwel een aangifte opgenomen kan worden (interview met het PMT-team Drenthe op 1 april 2014).

16 Er vindt niet standaard een intake mensenhandel plaats met de jongeren die geplaatst zijn in de beschermde opvang. 
Een intake moet echt verzocht worden (interview met het PMT-team Drenthe op 1 april 2014).

17 Een mogelijkheid zou kunnen zijn om de aangifte uit te stellen indien de verwachting is dat dit tot een kwalitatief 
betere aangifte leidt (zie ook NRM 2014, p. 253). Zie ook Hoofdstuk 7 voor een mogelijke verlenging van de bedenktijd.

18 ‘The risks associated with trafficking in persons are diverse and extensive. The coercive and exploitative nature of 
trafficking in persons comes with health and other associated risk. A comprehensive risk assessment is needed, ta-
king into account the behaviour of traffickers, to what extent the behaviour of a victim gives reason to fear acts of 
revenge and the security situation of the place where a victim would live in his/her home country, and to what degree 
authorities in a country of origin would be able and willing to safeguard the physical security and integrity of the 
victim. Law enforcement agencies will have the primary responsibility in this field and should take the lead in the 
process’ (UNODC 2009b, p. 6).

19 ‘Slachtoffers moeten gestabiliseerd zijn alvorens er een verklaring wordt opgenomen over wat hen overkomen is’ 
(UNODC, 2009a, p. 10).

20 Interview met de Evenaar op 2 april 2014, met Jade op 14 maart 2014 en met Nidos op 7 april en met het PMT-team 
Drenthe op 1 april 2014.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/Negende/


Aangifte, (ambtshalve) opsporing en vervolging 
71

Multidisciplinaire risicoanalyse
Kennis over deze kwetsbaarheden kan ertoe leiden dat hier in het aangifteproces rekening mee 
kan worden gehouden en dat dit een positieve invloed heeft op de kwaliteit van de aangifte.21 
Daarnaast is het ook mogelijk dat uit de individuele risicoanalyse bijvoorbeeld volgt dat van de 
jongere niet verwacht mag worden dat hij aangifte doet.22,23 De kwetsbaarheid waar rekening 
mee gehouden moet worden, betreft onder meer de maturiteit van de jongere24, de medische/
psychische gevolgen van mensenhandel25 en de dreiging van mensenhandelaren.26,27 Om deze 
kwetsbaarheden in kaart te kunnen brengen voordat de minderjargie aangifte doet, is een mul-
tidisciplinaire risicoanalyse nodig.

In de meeste gevallen wanneer een aangifte wordt opgenomen, vindt er eerst een korte intake plaats van 
een kwartier tot een half uur.28 Tijdens deze intake vertelt de politie de jongere onder meer wie ze zijn, 
wat ze doen, wat het doen van aangifte inhoudt en wat de consequenties (kunnen) zijn. In de intake 
wordt ook de verblijfsregeling mensenhandel uitgelegd.29 Daarna wordt, wanneer de jongere dat wil, in 
de meeste gevallen de aangifte direct opgenomen.30 Deze wordt ook op video vastgelegd.31 Hier wordt 
door de politie één dagdeel voor uitgetrokken.32

21 Een slachtoffer kan ook na de mensenhandelsituatie nog te maken hebben met deze psychische druk. Dit kan vervol-
gens invloed hebben op het al dan niet doen van aangifte en op de kwaliteit van de aangifte. Een aangifte is belangrijk 
voor een succesvolle vervolging van mensenhandel, het is dan ook belangrijk om in de opsporing en vervolging 
aandacht te besteden aan de psychische druk waarmee het slachtoffer mogelijk te maken heeft (NRM 2014, p. 253).

22 Interviews met de Evenaar op 2 april 2014, Jade op 14 maart 2014 en voormalig medewerker van Fier Fryslân op 3 april 2014.
23 Zie ook Hoofdstuk 7 over de verblijfsrechtelijke bescherming voor slachtoffers die geen aangifte kunnen of willen 

doen vanwege medische/psychische beperkingen of vanwege ernstige dreiging van de mensenhandelaren. Zie ook 
Noteboom & Dettmeijer 2015.

24 Zie ook art. 10, sub a Richtlijn 2004/81/EG van de Raad van 29 april 2004 betreffende de verblijfstitel die in ruil voor 
samenwerking met de bevoegde autoriteiten wordt afgegeven aan onderdanen van derde landen die het slachtoffer 
zijn van mensenhandel of hulp hebben gekregen bij illegale migratie, PbEG L 261, 6 augustus 2004.

25 Een medewerkster van Fier Fryslân omschrijft het als volgt: ‘In het algemeen proberen getraumatiseerden het trau-
ma zoveel mogelijk uit de weg te gaan. Ze schermen dan hele terreinen van hun leven af. Echter, aangifte betekent 
dat hier weer naar gekeken moet worden. Dat brengt met zich mee dat de aangifte te vluchtig wordt en onvol-
doende gespecifieerd is om te vermijden dat zij bij het vertellen en na die tijd de pijn herbeleven. […]De aangifte kan 
pas ‘lukken’ wanneer de jongere daarvoor klaar is. Dit betekent dat de jongere dan pas het verhaal goed kan doen’ 
(interview met een voormalig medewerker van Fier Fryslân op 3 april 2014).

26 Zie UNODC 2009b, p. 6 ev. voor een voorbeeld van een risico-taxatie instrument om het gevaar in te schatten van 
mensenhandelaren. 

27 Bij een dergelijke risicoanalyse moet ook gekeken worden naar de vraag of de familie wordt bedreigd. Binnen Eu-
ropa liggen er bijvoorbeeld mogelijkheden voor de persoon in kwestie (of zijn voogd) om een Europees bescher-
mingsbevel aan te vragen ter bescherming van zijn familie (zie Richtlijn 2011/99/EU van het het Europees Parlement 
en de Raad van 13 december 2011 betreffende het Europees beschermingsbevel (PbEU L 338/2).

28 Zie ook Hoofdstuk 7, waarin naar voren komt dat de bedenktijd nauwelijks is verleend aan deze jongeren. 
29 De politie krijgt vaak op voorhand al door of de jongere voor asiel kiest of voor de verblijfsregeling mensenhandel. 

In de meeste gevallen betreft het de asielprocedure (interview met het PMT-team Drenthe op 1 april 2014).
30 Met de voogd, advocaat en Jade lijkt in bijna alle gevallen al uitdrukkelijk de afweging gemaakt te zijn om aangifte 

te doen (interview met het PMT-team Drenthe op 1 april 2014). 
31 Stcrt. 2013, 16816. Hierop is ook de Aanwijzing ‘auditief en audiovisueel registeren van verhoren van aangevers, ge-

tuigen en verdachten’ van toepassing (Stcrt. 2012, 26900). Zie ook art. 15, lid 4 van de Richtlijn 2011/36/EU van het 
Europees Parlement en de Raad van 5 april 2011 inzake de voorkoming en bestrijding van mensenhandel en de be-
scherming van slachtoffers daarvan (PbEU L 101/1).

32 Interview met het PMT-team Drenthe op 1 april 2014.

http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
72

Uitgebreide intake en aangifte
Uit het interview met het PMT-team blijkt dat rond de Koolviszaak, ongeveer tien jaar geleden, 
meer tijd werd uitgetrokken voor deze jongeren. Zo werd eerst een heel uitvoerige intake gehou-
den en kreeg de jongere aan het einde van de intake vervolgens de keuze om aangifte te doen. 
Als hij/zij besloot aangifte te doen dan trok de politie twee dagen uit om de aangifte op te nemen. 
‘Dat werd heel secuur en uitgebreid gedaan’ door de politie. Hier is de politie echter op terug-
gekomen, omdat het veel capaciteit kostte en er door de jongeren zelden opsporingsindicaties 
werden gegeven.33

In 2011 is er veertien keer aangifte van mensenhandel gedaan door jongeren in de beschermde opvang, 
tegen acht keer in 2012.34 Naast het aantal aangiften was ook het aantal intakes waar geen aangifte uit 
volgde in 2011 hoger dan in het jaar daarna. In 2011 hadden dertien jongeren een dergelijk gesprek; in 
2012 waren dat er zes.

Achtergrondkenmerken
Opgeteld deden in 2011 en 2012 tweeëntwintig minderjarigen vanuit de beschermde opvang aan-
gifte en hadden negentien minderjarigen een intakegesprek waaruit uiteindelijk geen aangifte 
volgde. Zowel in 2011 (81%)35 als in 2012 (86%)36 waren het voornamelijk meisjes. De overgrote 
meerderheid (86%)37 was zeventien jaar of ouder. Guinee (n=9), Sierra Leone (=9) en Nigeria (n=4) 
waren de meest voorkomende herkomstlanden in 2011. In 2012 was Guinee (n=9) het meest voor-
komende land. Een opvallend gegeven is dat in 2012 geen jongeren uit Sierra Leone aangifte 
hebben gedaan, tegenover negen jongeren in het jaar ervoor. Ook het aantal Nigeriaanse jonge-
ren dat aangifte heeft gedaan, daalde ten opzichte van 2011, namelijk van vier in 2011 naar één in 
2012.38

Sinds de herijking van de begeleidingsmethodiek in 2013 bespreken de mentoren en de voogden het 
doen van aangifte met alle jongeren die opgevangen worden in de beschermde opvang.39 Als jongeren 
besluiten aangifte te doen, dan worden zij daarin door de mentoren dan wel voogden begeleid.40,41 De 
reden om aangifte bespreekbaar te maken ligt niet alleen in het gegeven dat mensenhandelaren opge-
spoord moeten worden en toekomstige slachtoffers moeten worden voorkomen.42 Een aangifte kan er 

33 Ibid.
34 Deze aantallen zijn gebaseerd op de gegevens van het PMT-team Drenthe. Zie voor de gehanteerde methodiek en de 

onderzoeksbeperkingen onderzoeksverantwoording B.
35 In 2011 betrof dit 81% (n=27).
36 In 2012 betrof dit 86% (n=14).
37 n=22.
38 Dit lijkt te stroken met de bevindingen uit het cijfermatige onderzoek waaruit blijkt dat zowel relatief als absoluut 

minder geregistreerde mogelijke slachtoffers van Nigeriaanse nationaliteit voorkomen (zie NRM 2014, p. 256).
39 Zie Hoofdstuk 2 en 4 waarin uitgebreid wordt ingegaan op de (herijkte) begeleidingsmethodiek.
40 Interview met Jade op 14 maart 2014.
41 Ook wordt aangifte bespreekbaar gemaakt door het Nidos (interview met Nidos op 7 april 2014) en worden jongeren 

ook door de vreemdelingenadvocaten voorbereid op een aangifte als ze daar eenmaal voor gekozen hebben (inter-
view met vreemdelingenadvocaten op 21 augustus 2014).

42 ‘The prosecutorial concern is a collective one: to reduce trafficking through prosecution and ultimately protect fu-
ture victims’ (Srikantiah 2007, p. 201).



Aangifte, (ambtshalve) opsporing en vervolging 
73

volgens Nidos ook toe leiden dat jongeren zich gehoord en gesteund voelen, hetgeen bij kan dragen aan 
hun motivatie voor begeleiding en behandeling.43

In 2013 en in het eerste deel van 2014 nam volgens respondenten het aantal intakes en aangiften toe.44 
Het PMT-team Drenthe geeft aan dat zij ongeveer één keer per week een intake houden of aangifte op-
nemen van een jongere uit de beschermde opvang.45 Uit eigen dossieronderzoek van Nidos blijkt dat 
van de in totaal 73 jongeren46 die in 2013 zijn ingestroomd in de beschermde opvang, 23 aangifte hebben 
gedaan van mensenhandel.47

De intakes en aangiften voldoen aan de voorwaarden die zijn gesteld in nationale en internationale 
wet- en regelgeving als het aankomt op alleenstaande minderjarige vreemdelingen.48 Zo wordt de in-
take of aangifte, afhankelijk van de leeftijd van de jongere gedaan in een speciale verhoorkamer voor 
minderjarigen49,50, worden intakes en aangiften altijd gedaan door twee rechercheurs, van wie één ge-
certificeerd mensenhandelrechercheur is51,52 en zorgt de politie ervoor dat er een tolk in persoon aan-
wezig is.53 Jongeren laten zich tijdens de intake en aangifte soms bijstaan door hun mentor, hun voogd 
of door hun advocaat.54 De jongere kan verzoeken om gehoord te worden door een vrouw55 of man.

Tijdens de aangifte wordt door het PMT-team geen specifiek hoorprotocol gebruikt56; wel wordt vaak 
het verslag gebruikt dat is opgemaakt naar aanleiding van het gesprek dat de jongere met de vreemde-
lingenpolitie heeft gehad op Ter Apel. Dit verslag wordt met de jongere doorgelopen om na te gaan of 

43 Schriftelijke informatie van Nidos op 10 september 2014.
44 Interviews met Nidos op 7 april 2014, met Jade op 14 maart 2014 en met het PMT-team Drenthe op 1 april 2014.
45 Interview met het PMT-team Drenthe op 1 april 2014.
46 Dit aantal is door Nidos geregistreerd (schriftelijke informatie van Nidos op 23 april 2014).
47 Schriftelijke informatie van Nidos op 23 april 2014. Dit lijkt een stijging te impliceren, echter deze aangiften kunnen 

niet afgezet worden tegen de aangiftecijfers over 2011 en 2012 die worden genoemd in dit onderzoek, omdat er an-
dere onderzoeksmethodieken zijn gebruikt. 

48 Ook als het aankomt op de specifieke verplichtingen die zien op minderjarige slachtoffers en niet-begeleide min-
derjarige slachtoffers (zie onder meer Richtlijn 2011/36/EU van het Europees Parlement en de Raad van 5 april 2011 
inzake de voorkoming en bestrijding van mensenhandel en de bescherming van slachtoffers daarvan, en ter vervan-
ging van Kaderbesluit 2002/629/JBZ van de Raad (PbEU 2011, L 101/1), artt. 15 en 16; Richtlijn 2011/93/EU van het Eu-
ropees Parlement en de Raad (13 december 2011) ter bestrijding van sek sueel misbruik en seksuele uitbuiting van 
kinderen en kinderpornografie, en ter vervanging van Kader besluit 2004/86/JBZ van de Raad, artt. 19 en 20). Zie ook 
de vertaling van deze verplichtingen, §2.1 en 2.2 van de aanwijzing mensenhandel (Stcrt. 2013, 16816)

49 Het PMT-team heeft de beschikking over twee verhoorkamers voor minderjarigen, één in Assen en één in Emmen.
50 Overigens wordt door de politie ingeschat wat wenselijk is voor de jongere en welke verhoorkamer gebruikt wordt. 

Volgens de politie zijn de jongeren op papier wel minderjarig, maar soms bestaat de indruk dat jongeren al een paar 
jaar ouder zijn (Interview met het PMT-team Drenthe op 1 april 2014).

51 Referentiekader mensenhandel 2013.
52 Indien het delict aan te merken is als een zedendelict, is de aanwijzing Zeden van toepassing (Referentiekader Men-

senhandel 2013). 
53 Interview met het PMT-team Drenthe op 1 april 2014.
54 Interview met het PMT-team Drenthe op 1 april 2014 en met vreemdelingenadvocaten op 21 augustus 2014. Wel ge-

ven de vreemdelingenadvocaten aan dat het voorkomt dat de jongere al aangifte heeft gedaan zonder dat een advo-
caat was toegewezen. Dit is een knelpunt volgens de advocaten en moet verbeterd worden. Zie ook Hoofdstuk 7.

55 Het PMT-team kent evenwel geen vrouwelijke rechercheurs. In dergelijke gevallen wordt een beroep gedaan op een 
vrouwelijke rechercheur binnen het korps of van een ander korps (interview met PMT-team Drenthe op 1 april 2014).

56 Zie ook Klerx-van Mierlo e.a. 2014, p. 129.



Mensenhandel –  Naar een kindgericht beschermingssysteem voor alleenstaande minderjarige vreemdelingen
74

het klopt en waar het aangevuld kan worden. Het PMT-team richt zich tijdens de aangifte zo veel moge-
lijk op mogelijke mensenhandelindicaties.57 Wanneer opsporingsindicaties worden gegeven, dan geeft 
dat aanleiding om de jongere uitgebreider te horen. Dan wordt ook ingegaan op het verhaal ‘eromheen’, 
zoals bijvoorbeeld op de thuis- en gezinssituatie.58

6.1.2 Aangiften met weinig opsporingsindicaties
Uit de interviews komt het knelpunt naar voren dat de meeste aangiften van de jongeren geen of nau-
welijks opsporingsindicaties bevatten. De aangiften zien er volgens de politie steeds min of meer het-
zelfde uit.59

Gelijke verhalen
In veel gevallen geeft de jongere aan in een woning te hebben verbleven, waar het slachtoffer 
opge sloten zat en seksueel is uitgebuit. Bijna nooit kan de jongere een adres geven of een con-
crete beschrijving van de locatie. Over de identiteit van de verdachte komt in de meeste aangiften 
ook geen duidelijkheid. Vaak vertelt de jongere alleen over een voornaam of bijnaam van de 
verdachte.60,61

Voor het feit dat de verhalen op elkaar lijken en weinig opsporingsindicaties bevatten, worden door de 
respondenten twee mogelijke verklaringen gegeven.62,63 De eerste verklaring is dat de jongeren mogelijk 
geen slachtoffer mensenhandel zijn en om andere redenen aangifte doen, bijvoorbeeld ter ondersteu-
ning van een asielaanvraag of om een (tijdelijk) verblijfsrecht mensenhandel te verkrijgen.64,65

57 In de aangiften wordt voornamelijk gevraagd naar de locatie waar het slachtoff er verbleef en/of was uitgebuit, over 
de identiteit van verdachte en over de wijze waarop het slachtoffer naar Nederland was gereisd. Zie voor een uitge-
breide beschrijving hierover ook NRM 2012b, p. 17.

58 Ibid.
59 Zie ook §3.1.5 voor een mogelijk verontrustende modus operandi. Let wel, dit betreft een mogelijke trend en ver-

dient meer onderbouwing.
60 Dit komt sterk overeen met de bevindingen uit het dossieronderzoek dat door de Nationaal Rapporteur is uitgevoerd 

in 2012 (NRM 2012b). Dit betrof een onderzoek naar 49 geseponeerde mensenhandelzaken uit 2010 waarbij een B9-
verblijfsvergunning is verleend. Doel van het onderzoek was om inzicht te krijgen in de groep slachtoffers van men-
senhandel die een B9-vergunning krijgen en waarvan de zaak vervolgens wordt gesepo neerd. Hier staan ook enkele 
casussen in beschreven (pp. 17 – 18).

61 Zie ook NRM 2014, p. 253. 
62 Interviews met het EMM op 1 mei 2014, met het PMT-team Drenthe op 1 april 2014, met Jade op 7 april 2014, met 

Nidos op 14 maart 2014, met de vreemdelingenadvocatuur op 21 augustus 2014.
63 NRM7, p. 188 – 189.
64 Het lijkt er volgens PMT-team Drenthe soms op dat jongeren bij de aangifte helemaal geen verhaal wíllen vertellen 

en dat de jongeren soms alleen op aanraden van Nidos en/of de advocaat aangifte doen. Dit laatste lijkt vooral te 
gelden voor jongeren die (bijna) achttien jaar oud zijn. ‘Soms hoor je in een later gesprek, als de seponering door 
de OvJ aan de aangever wordt uitgelegd, wel eens dat deze eigenlijk geen aangifte had willen doen maar dat dit werd 
geregeld door de advocaat (Interview met het PMT-team Drenthe op 1 april 2014). Zie ook NRM7, p. 188; Klaver, van 
der Leun & Schreijenberg (2013).

65 Een andere mogelijke verklaring voor de weinig opsporingsindicaties is dat aangifte wordt gedaan om een Dublin-
claim te stuiten. Dit is het geval wanneer vanuit een EU-vis treffer of uit leeftijdsonderzoek blijkt dat de jongere 
ouder is dan 18 jaar (Hoofdstuk C1, paragraaf 2.2, Vc 2000). Op dat moment kan er een Dublin-claim komen. Deze 
kan worden gestuit door aangifte mensenhandel te doen, omdat Nederland dan de verblijfsaanvraag in behandeling 
heeft genomen (interview met vreemdelingadvocaten op 21 augustus 2014).

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/B9/
http://www.nationaalrapporteur.nl/publicaties/Zevende/
http://www.nationaalrapporteur.nl/publicaties/B9/


Aangifte, (ambtshalve) opsporing en vervolging 
75

Een andere verklaring is dat de jongeren wel slachtoffer mensenhandel zijn maar niet het werkelijke of 
het volledige verhaal66 (kunnen) vertellen tijdens de aangifte.67,68,69 Daarvoor bestaan volgens respon-
denten uiteenlopende redenen, zoals de dreiging van mensenhandelaren, een gebrek aan vertrouwen 
in de politie, de fase van slachtofferschap70, de impact van ingrijpende gebeurtenissen op de werking 
van het geheugen71, de onzekerheid die gepaard gaat met de aangifte, de expertise en capaciteit van de 
rechercheurs of de medische/psychische beperkingen bij het slachtoffer72.73

Dreiging van mensenhandelaren uitgelicht
Volgens het PMT-team ‘lijkt het er vaak op dat de jongeren zodanig geïnstrueerd zijn dat ze zich 
aan het met de mensenhandelaar afgesproken verhaal houden. Het komt te ‘ingestudeerd-ach-
tig’ over.74 Wanneer het PMT-team doorvraagt op details, wordt er ontwijkend geantwoord.75 Dit 
wil niet zeggen dat ze geen slachtoffers van mensenhandel zijn, zoals het Koolvisonderzoek heeft 

66 Volgens Kohli (2010) hebben alleenstaande minderjarige vreemdelingen ‘geleerd om de meest acceptabele en sim-
pele versie van hun reden van vertrek uit het buitenland te presenteren (thin stories) en zijn ze stil over de complexe 
omstandigheden van hun vertrek (thick stories) omdat ze denken daarmee de kans op het verkrijgen van een verblijfs-
recht te verkleinen. Deze kinderen zijn mogelijk wel in staat doch niet geneigd te over hun situatie in het thuisland 
te praten’ (Kalverboer 2014, pp. 20 – 21).

67 Interviews met het EMM op 1 mei 2014 en met het PMT-team Drenthe op 1 april 2014.
68 Het PMT-team Drenthe geeft aan dat ze wel de overtuiging hebben dat er bij de jongeren meer achter zit, maar dat 

de aangiften niet genoeg aanleiding geven om verder te rechercheren (interview met het PMT-team Drenthe op 1 
april 2014). 

69 Het EMM geeft aan dat ‘een West-Afrikaans jongetje of meisje niet op eigen kracht in Nederland kan komen. Iemand 
heeft hem of haar daarbij geholpen en met een doel voor ogen, mogelijk mensenhandel. […] Want de (smokkel-)
reis kost al snel 10.000 euro. Dat bedrag hoest een minderjarige niet op. Degene die dat betaald heeft wil zijn inves-
tering terug’ (Interview met het EMM op 1 mei 2014)

70 Er zit mogelijk een verschil tussen jongeren die bestemd zijn voor uitbuiting en jongeren die reeds uitgebuit zijn 
(Noteboom 2009). Deze verschillen zien zowel op het proces van het opbouwen van vertrouwen alsmede op het 
aantal opsporingsindicatoren dat verwacht kan worden. Jongeren die bestemd zijn voor de uitbuiting geloven mo-
gelijk niet dat ze gevaar lopen en hebben nog vertrouwen de mensenhandelaren. Een jongere die al uitgebuit is, kan 
daarentegen veel meer vertellen over de mensenhandelaren, maar is over het algemeen weer moeilijker benader-
baar vanwege de angst voor de mensenhandelaren. Zo bleek bij de Nigeriaanse meisjes dat ze zodanig onder dwang 
stonden van Voodoo, dat ze het ingestudeerde verhaal bleven vertellen. In dat verhaal zaten ook wel mensenhan-
delelementen, maar geen enkel signaal dat naar de mensenhandelaren leidde. Uiteindelijk bleek na opsporing dat 
er wel degelijk een groot netwerk achter zat (Zie ook Hoofdstuk 1).

71 ‘Uit vele studies naar de impact van ingrijpende gebeurtenissen blijkt verder dat de werking van het geheugen door 
de meegemaakte gebeurtenissen beïnvloed wordt, wat het vertellen van een coherent en consistent verhaal onmo-
gelijk maakt (Kalverboer 2014, p. 21). Zie ook Fazel e.a. 2012; Zimmerman e.a. 2006; OSCE 2013.

72 Uit een van de interviews blijkt dat jongeren zo goed mogelijk hun eigen trauma weg willen stoppen; er niet aan 
willen denken. ‘Ze zullen daarom de stukken van hun verhaal dat traumatische belevingen oproept, niet vertellen. 
[…] Ze schermen dan hele terreinen van hun leven af. Echter, aangifte betekent dat hier weer naar gekeken moet 
worden. Dat brengt met zich mee dat de aangifte te vluchtig wordt en onvoldoende specifiek is om te vermijden dat 
zij bij het vertellen en na die tijd de pijn herbeleven’ (Interview met voormalig medewerker van Fier Fryslân op 3 april 
2014). Zie in dit verband ook OSCE 2013.

73 Zie in dit verband ook NRM7, pp. 187 ev; NRM 2014, pp. 159 – 160; OSCE 2013. 
74 Interview met het PMT-team Drenthe op 1 april 2014 en het interview met het EMM op 1 mei 2014. 
75 Ook blijkt dat rechercheurs geen uitdagende en directe vragen moeten stellen. Deze vragen kunnen er namelijk toe 

leiden dat slachtoffers zich verdedigender op gaan stellen dan wel geen enkele informatie (meer) prijsgeven (UNODC 
2009a, p. 2). 

http://www.nationaalrapporteur.nl/publicaties/Zevende/


Mensenhandel –  Naar een kindgericht beschermingssysteem voor alleenstaande minderjarige vreemdelingen
76

aangetoond. Een analyse over de aangiften met weinig opsporingsindicaties zou mogelijk kun-
nen leiden tot het herkennen van trends en verbanden en mogelijke mensenhandelsituaties.76

Hoewel het probleem complex is, kan de kans op een gedetailleerde, consistente en coherente aangifte 
worden vergroot. De respondenten zijn het erover eens dat er niet één oplossing is, maar dat er ingezet 
moet worden op een samenstel van maatregelen om juist deze kwetsbare groep te bewegen tot het doen 
van een aangifte waar de opsporing iets mee kan.

Het eerste punt waarop volgens respondenten aan moet worden gewerkt is het winnen van het vertrou-
wen van de jongeren77,78 en het bevorderen van het vertrouwen in de politie.79 Deze jongeren zijn het 
vaak niet gewend dat ze een veilige aangifte kunnen doen die ergens toe leidt.80 Aangifte is voor hen een 
grote stap.81 Aan de jongeren moet goed uitgelegd worden wat de politie voor hen kan betekenen, wat 
een aangifte inhoudt en waarom een aangifte belangrijk is. Voor deze jongeren is het creëren van een 
omgeving waarin ze zich veilig voelen een voorwaarde voor een goede aangifte.82 Respondenten geven 
aan dat hier begrip voor moet zijn bij het plannen van de aangifte en bij het opnemen de aangifte.83 Uit 
interviews blijkt dat het PMT-team onvoldoende tijd heeft om te investeren in de nodige vertrouwens-
relatie.84 Het PMT-team ziet de jongere meestal één keer, namelijk tijdens de intake/aangifte en heeft 
bijvoorbeeld geen tijd om langs te gaan bij de beschermde opvang om bekendheid met het PMT-team 
onder de jongeren te vergroten en vertrouwen te kweken.

De rechercheurs van het PMT-team staan voor een uitdagende taak als het aankomt op het horen van 
deze kwetsbare groep. Behalve dat deze groep minderjarig is, komt daar nog eens bovenop dat deze 
jongeren uit een andere cultuur komen, bijna nooit de Nederlandse taal machtig zijn en te maken kun-
nen hebben met religieuze dwangmiddelen.85

Voodoo als religieus dwangmiddel
In België heeft de politie en de opvang veel te maken met Nigeriaanse slachtoffers en het gebruik 
van voodoo als religieus dwangmiddel. In het artikel ‘Hoe Voodoo geweld overbodig maakt in de 

76 Zie ook NRM 2014, §10.5.
77 Zie ook EU-actieplan niet-begeleide minderjarigen 2010 – 2014, COM (2010) 213 final, 6 mei 2010, p. 10. 
78 In de ‘manual for criminal justice practitioners van de UNODC (2009a) staat het volgende over welke houding een 

vertrouwensband onherstelbaar beschadigd: ‘Challenging a victim’s veracity, treating the victim as a suspect orsho-
wing doubt or signs of disbelief are likely to remind him or her of the defensive position they held during the traf-
ficking ordeal. This is likely to destroy any chance of cooperation. Avoid this approach at all costs. […] In most cases, 
you will have an opportunity to express your concerns or doubts at a later date (pp. 2 – 3). 

79 Interviews met voormalig medewerker van Fier Fryslân op 3 april 2014, Jade op 14 maart en Nidos op 7 april.
80 Interview met voormalig medewerker van Fier Fryslân op 3 april 2014.
81 Aangiften dan wel verklaringen van slachtoffers spelen (nochtans) een grote rol in de opsporing en vervolging van 

mensenhandelaren (zie Martens & van der Brink 2013). Om de opsporing en vervolging minder afhankelijk te maken 
van de verklaringen van slachtoffers, heeft de Nationaal Rapporteur aangegeven dat de opsporing verbreed moet 
worden (zie NRM 2014, p. 253). Zie hierover ook §6.1.4.

82 Zie ook Kalverboer 2014, p. 21; OSCE 2013.
83 Interviews met voormalig medewerker van Fier Fryslân op 3 april 2014 en de vreemdelingenadvocaten op 21 augustus 

2014.
84 Interview met het PMT-team Drenthe op 1 april 2014.
85 Zie onder meer Ovjawe & Ivare 1999; Siegel 2007; Leman & Janssens 2013; Onuoha 2014; Siegel & De Blank (2010); 

Noteboom 2009.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Aangifte, (ambtshalve) opsporing en vervolging 
77

Nigeriaanse mensenhandel’ zegt Patsy Sörensen het volgende: ‘Slachtoffers zijn vaak doodsbang 
voor voodoo. Voor een doorsnee Belg is dat misschien moeilijk te begrijpen, maar voor die meis-
jes is voodoo een krachtige en realistische werkelijkheid. Vaak zien ze er doodziek uit als ze bij ons 
terecht komen. Ze gaan ten onder aan de stress’.86 In België wordt door de hulpverlening nauw 
samengewerkt met een speciaal team van de federale politie, dat gespecialiseerd is in voodoo. 
In België wordt aan slachtoffers eerst rust gegund op een geheime plek. Daarna worden ze in 
contact gebracht met iemand die hetzelfde heeft meegemaakt. Soms wordt in België ook gebruik 
gemaakt van een tegen-voodooritueel of worden andere godsdiensten gebruikt om de kracht 
van voodoo te breken.87

De vraag is of het PMT-team voldoende geëquipeerd is om deze jongeren goed te kunnen horen met het 
doel te komen tot een kwalitatief goede aangifte.88 Het PMT-team geeft in haar interview aan dat ze niet 
speciaal opgeleid zijn om deze kwetsbare groep te horen. Wel is er in de opleiding van de (mensenhan-
del)rechercheurs enige aandacht geweest voor het intercultureel horen, het horen van minderjarigen 
en is er soms ook contact tussen het PMT-team en een expert op het terrein van intercultureel horen.89,90 
Tot slot geeft het PMT-team aan dat de jongeren in de meeste gevallen tussen de 16 en 18 jaar oud zijn. 
Het horen van deze jongeren vraagt in hun optiek daarom niet om een hele andere expertise dan bij het 
horen van volwassen slachtoffers van mensenhandel.91,92

De onzekerheid bij de jongere over de verblijfsprocedure is volgens respondenten ook van invloed op de 
kwaliteit van de aangifte. Deze onzekerheid doet volgens hen afbreuk aan het vertrouwen en het veilig-
heidsgevoel van de jongeren in de Nederlandse autoriteiten93, met het gevolg dat jongeren hun verhaal 

86 Zie http://www.knack.be/nieuws/wereld/hoe-voodoo-geweld-overbodig-maakt-in-de-nigeriaanse-mensenhandel/
article-normal-526319.html (geraadpleegd op 13 maart 2015). 

87 Zie ook Noteboom 2009; Van Dijk et al. 2006.
88 In de ‘anti-human trafficking manual for criminal justice practitioners’ van de UNODC (2009a) wordt beschreven dat 

kennis van religieuze dwangmiddelen kan bijdragen aan goede opsporing: ‘Whatever your own faith, beliefs or 
opinions, they are unlikely to be reflected exactly by the faith, beliefs or opinions of the victims of trafficking you 
are dealing with. In some cases you may encounter beliefs that you find very difficult to understand. Whether you 
agree with the beliefs of a victim, you must work with them. A basic awareness of those beliefs, how those beliefs 
may have been exploited by criminals and what the effects are on the victim will help you prevent a possible block 
to your investigation. A deeper knowledge will give you some ideas of how to actively use religion and belief to sup-
port the victim and actively progress your investigation. […]Experience has shown that priests and elders of religions 
can help victims heal through counselling and explaining that whatever threats traffickers may have used to control 
the victims will not materialize’.

89 Het betreft echter geen specifiek aandachtspunt binnen het PMT-team (interview met het PMT-team Drenthe op 1 
april 2014). 

90 ‘Het is lastig om te zeggen wat anders wordt gedaan voor jongeren uit andere culturen’ (interview met de het PMT-
team Drenthe op 1 april 2014).

91 Dat is ook de reden dat het verhoor ook vaak in een niet-kindvriendelijke verhoorkamer plaatsvindt (interview met 
het PMT-team Drenthe op 1 april 2014).

92 Ook wordt door de politie soms getwijfeld aan de leeftijd en hebben ze soms het idee dat de jongeren in werkelijk-
heid een paar jaar ouder zijn (interview met het PMT-team Drenthe op 1 april 2014).

93 ‘Uit verschillende internationale studies blijkt dat er een relatie is tussen enerzijds de onzekerheid die kinderen er-
varen vanwege de (gerechtelijke) procedure waarin zij verkeren en anderzijds depressies en sociaal-emotionele pro-
blemen’ (Kalverboer 2014, p. 24). Zie ook Fazel et al., 2012.

http://www.knack.be/nieuws/wereld/hoe-voodoo-geweld-overbodig-maakt-in-de-nigeriaanse-mensenhandel/article-normal-526319.html
http://www.knack.be/nieuws/wereld/hoe-voodoo-geweld-overbodig-maakt-in-de-nigeriaanse-mensenhandel/article-normal-526319.html


Mensenhandel –  Naar een kindgericht beschermingssysteem voor alleenstaande minderjarige vreemdelingen
78

niet durven te doen.94 Het ontbreekt ook aan het vertrouwen in een langdurige bescherming. De kans op 
een afwijzing in de verblijfsprocedure mensenhandel dan wel asiel95, wordt door de jongeren erg groot 
geacht waardoor ze zich volgens respondenten niet veilig genoeg voelen om hun hele verhaal te doen.96

6.1.3 Opsporing en vervolging op basis van aangiften
Het uitgangspunt van het Nederlandse beleid is dat alle signalen van mensenhandel worden opgepakt en 
alle relevante aanknopingspunten worden onderzocht.97 De weinige opsporingsindicaties die naar voren 
komen uit de aangiften, leiden dan ook altijd tot onderzoekshandelingen, zoals het opnemen van contact 
met het EMM; het bevragen van politiesystemen op (bij)namen van verdachten en op de naam van het 
slachtoffer, en het rondrijden met het slachtoffer om de locatie te achterhalen waar ze zijn uitgebuit.98

Uit interviews blijkt dat de aangiften van deze jongeren bijna zonder uitzondering hebben geleid tot 
sepots. De respondenten kunnen maar een zaak noemen waarin is overgegaan tot vervolging.99 Om 
dit beeld te toetsen heeft het Openbaar Ministerie de aangiften van alleenstaande minderjarige 
vreemdelingen uit 2011 en 2012 in het systeem van het Openbaar Ministerie gecontroleerd100.101 Het 
Openbaar Ministerie kon de aangiften niet terugvinden in het systeem.102 Als verklaring geeft het 
Openbaar Ministerie dat de aangiften wel hebben geleid tot opsporingshandelingen, maar dat er 
geen verdachte in beeld is gekomen en derhalve zijn geseponeerd.103 De ingestuurde zaken krijgen 
in een dergelijk geval geen parketnummer toegekend.104 Als gevolg daarvan is de aangifte niet terug 
te vinden in de registratie van het Openbaar Ministerie.105,106,107 Dat vervolgingen van mensenhan-

94 ‘Specifieke factoren zoals onzekerheid over de asielstatus en afwijzingen tijdens de procedure zijn significant gere-
lateerd aan internaliserende scores en depressies bij kinderen’ (Kalverboer 2014, p. 25). Zie ook Heptinsall et al., 
2004; Fazel et al., 2012.

95 Zie ook Hoofdstuk 7.
96 De onzekerheid over het verblijfsrecht kan een negatieve invloed hebben op het succes van de behandeling en de 

opsporing’ (interviews met de Evenaar op 2 april 2014, met Nidos op 7 april en met Jade op 14 maart 2014). Zie hier-
over ook Hoofdstuk 4.

97 Stcrt. 2013, 16816.
98 Zie ook NRM 2012b, pp. 17 – 18 voor meer informatie over de onderzoekshandelingen.
99 Deze zaak kwamen naar voren in het interview met de vreemdelingenadvocaten. Het betrof twee meisjes uit Oost-

Europa die door dorpsgenoten waren uitgebuit (interview met vreemdelingenadvocaten op 21 augustus 2014). Deze 
meisjes zijn in 2013 ingestroomd in de beschermde opvang en komen daarom ook niet terug in het onderzoek naar 
vervolgingen en veroordelingen, zie voor de gehanteerde methodiek en de onderzoeksbeperkingen onderzoeksver-
antwoording B).

100 Zie voor de gehanteerde methodiek en de onderzoeksbeperkingen onderzoeksverantwoording B.
101 ‘Niet alleen moeten aangiften mensenhandel altijd worden opgenomen, ze moeten ook altijd worden ingezonden 

naar het parket van de Officier van Justitie, ook als er geen verdachte in beeld is dan wel opsporingsindicaties ont-
breken’ (NRM 2014, p. 195).

102 Mondelinge informatie op 18 september 2014 van het Openbaar Ministerie en gecontroleerd op 28 mei 2015 door 
het Openbaar Ministerie.

103 ‘Het OM registreert alleen mensenhandelzaken waarbij een verdachte bekend is’ (NRM 2014, p. 195).
104 Het Openbaar Ministerie bericht de mogelijke slachtoffers in deze gevallen dat de zaak wordt geseponeerd. 
105 Gebleken is dat bij sommige parketten van het OM de niet geregistreerde sepotzaken door de parketsecretaris in 

ordners of aparte Excel bestanden zijn bewaard. Zie verder NRM 2012b, p. 8.
106 Uit NRM 2014, tabel 7.2, blijkt dat over 2012 in Noord-Nederland (Leeuwarden, Groningen en Assen) 50 mogelijke 

sepots zijn van mensenhandelzaken waaraan geen parketnummer is toegekend. Echter, verder onderzoek is vereist 
om hier meer zekerheid over te verkrijgen (p. 196). 

107 Zie ook NRM 2014, aanbeveling 5.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/B9/
http://www.nationaalrapporteur.nl/publicaties/B9/


Aangifte, (ambtshalve) opsporing en vervolging 
79

delaren uitblijven, kan ook doorwerken in de motivatie van andere jongeren om aangifte te doen. 
Immers, de aangiften van jongeren hebben tot dusverre niet geleid tot de opsporing en vervolging 
van hun mensenhandelaren.

6.1.4 Ambtshalve opsporing en vervolging
De politie en het OM lijken in grote mate afhankelijk te zijn van opsporingsindicatoren voortkomend 
uit verklaringen van slachtoffers.108,109 Toch kunnen verdachten en faciliteerders110 ook op andere ma-
nieren in beeld komen. Dat kan door de inzet van bijzondere opsporingsbevoegdheden111, door finan-
cieel rechercheren112, het onderzoeken van meldingen dan wel signalen afkomstig van ketenpartners of 
derden113.114

Hoewel deze mogelijkheden er zijn blijkt uit de interviews dat sinds de Koolviszaak115 geen ambtshalve 
vervolgingen zijn geweest.116 Sterker nog, de signalen die afkomstig zijn vanuit de beschermde opvang, 
politie, voogden en andere ketenpartners zijn nooit genoeg gebleken voor het expertisecentrum men-

108 ‘In bijna de helft van de opsporingsonderzoeken is de aangifte dan wel de belastende verklaring (mede) de aanlei-
ding geweest om het onderzoek te starten. Dat is opvallend veel, gezien het gegeven dat slachtoffers vaak moeite 
zouden hebben met het doen van aangifte’ (NRM 2014, p. 139). Naast een aangifte dan wel belastende verklaring zijn 
de meest voorkomende aanleidingen voor het doen van onderzoek controles van het PMT-team en van de Inspectie 
SZW, informatie vanuit eigen politieonderzoek of informatie van over de grens (Ibid, p. 139). 

109 ‘[…] het informatief gesprek kan de start kan zijn van ambtshalve opsporing en vervolging, ook als het slachtoffer 
uiteindelijk besluit geen aangifte te doen (Stcrt. 2013, 16816).

110 […] Een mensenhandelaar handelt zelden alleen (per opsporingsonderzoek is bijvoorbeeld al sprake van gemiddeld 
twee verdachten): het is dan ook relevant te kijken welke andere schakels in het netwerk kunnen worden aangepakt’ 
(NRM 2014, p. 254). 

111 De functionarissen belast met het onderzoek naar en de vervolging van dergelijke strafbare feiten ‘hebben middelen 
ter beschikking die bij de bestrijding van georganiseerde en andere zware criminaliteit kunnen worden gebruikt. 
Deze middelen kunnen bestaan uit het aftappen van communicatie, het — ook elektronisch — schaduwen van 
personen, het controleren van bankrekeningen en andere vormen van financieel onderzoek’ Richtlijn 2011/36/EU 
van het Europees Parlement en de Raad van 5 april 2011 inzake de voorkoming en bestrijding van mensenhandel en 
de bescherming van slachtoffers daarvan, en ter vervanging van Kaderbesluit 2002/629/JBZ van de Raad (PbEU 2011, 
L 101/1), considerans 15.

112 ‘Verbreding in de opsporing is nodig. Bij de opsporing van mensenhandel is het van belang dat de aandacht niet 
alleen uitgaat naar een (hoofd)verdachte, maar ook wordt gekeken naar andere aspecten van het mensenhandel-
proces. […] Allereerst kan het financieel rechercheren ten goede komen aan de bewijsgaring in mensenhandelon-
derzoeken en is daarmee een van de manieren om het opsporingsonderzoek minder te laten steunen op de verkla-
ringen van slachtoffers’ (NRM 2014, p. 254). 

113 Zo is bijvoorbeeld een mensenhandelzaak aan het licht gekomen nadat een tip binnenkwam bij de politie over een 
groep buitenlandse homo prostitués (afkomstig uit Oost-Europa en Zuid-Amerika) in een flat in Amersfoort die 
gedwongen werd zich te prostitueren (R. van der Zee, ‘Ik wist niet wie ik kon vertrouwen’, Vrij Nederland, 17 augustus 
2013).

114 Mensenhandel betreft immers geen klachtdelict en kan derhalve ook ambtshalve onderzocht worden (Stcrt. 2013, 
16816).

115 Zie Hoofdstuk 1.
116 Hetzelfde knelpunt wordt genoemd in de Strengths, Weaknesses, Opportunities and Threats-analyse (SWOT-analyse) die is 

gemaakt van Nederland. Zie Stan 2015, p. 38. 

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
80

senhandel en mensensmokkel (EMM) om een preweegvoorstel117 te schrijven.118,119 Het tekort aan signa-
len komt volgens het EMM onder meer doordat uit verklaringen van mogelijke slachtoffers nauwelijks 
tot geen opsporingsindicaties komen. Volgens het EMM verklaren de jongeren pas in een later stadium 
over wat hen echt overkomen is120 en is de opsporing in het beginstadium daarom erg afhankelijk van 
juist de signalen die afkomstig zijn van ketenpartners. Er zou daarom meer geïnvesteerd moeten worden 
op het halen en samenbrengen van de signalen die ketenpartners opvangen.121

Preweeg Koolvis en aanleiding voor proactief rechercheren
Er waren twee aspecten die het onderzoek ‘Koolvis’ naar de verdwijning van Nigeriaanse meisjes 
uit opvangcentra in een stroomversnelling brachten. Zo was er politieke draagkracht én het op-
sporingsonderzoek bevatte meerdere aanknopingspunten.122 Aan de hand van de verschillende 
signalen is toen een preweegvoorstel geschreven en op basis van deze preweeg is door het Open-
baar Ministerie, de KMar en de politie overgegaan tot ambtshalve opsporing.123 Tijdens het op-
sporingsonderzoek hebben de opsporingspartners ervoor gekozen om samen te werken met 
Jade. Jade heeft de Nigeriaanse meisjes opgevangen en al snel viel het op dat de meisjes gedrags-
veranderingen vertoonden wanneer ze contact op wilden nemen of wilden vertrekken naar hun 
mensenhandelaren. De samenwerking tussen de opsporingspartners en Jade leidde ertoe dat één 
van de verdachten aangehouden werd, wat vervolgens leidde tot de aanhouding van meerdere 
verdachten.124

De Koolviszaak maakte duidelijk dat de politie en het EMM erg afhankelijk zijn van de samenwerking 
met de verschillende ketenpartners, in het bijzonder met hen die dagelijks met de jongeren werken. 
Deze zaak maakte ook pijnlijk duidelijk dat aangiften met weinig opsporingsindicaties niet per definitie 

117 ‘Een preweegdocument is een kort stuk dat antwoord moet geven op de vraag of het [opsporings]onderzoek past 
binnen de beleidslijn en voldoet aan de gestelde prioriteiten. Het preweegdocument kan een waardering bevatten 
van de betrouwbaarheid van de informatie. De mate van betrouwbaarheid wordt als mede bepalend gezien voor de 
kans op succes van het opsporingsonderzoek’ (Bokhorst, van der Steeg en van der Poot 2011, p. 24).

118 Maar dat betekent niet dat deze signalen verloren gaan. Deze signalen worden in het themaregister mensenhandel 
voor maximaal vijf jaren bewaard. Het is mogelijk dat er nieuwe signalen gekoppeld kunnen worden en de kans op 
een preweegvoorstel groter wordt. Hetzelfde gebeurt bij preweegvoorstellen die te licht worden bevonden of waar-
voor geen capaciteit is. Deze worden opgewaardeerd met nieuwe signalen indien mogelijk om uiteindelijk vol-
doende informatie te verzamelen om te gaan rechercheren met het doel mensenhandelaren in beeld te krijgen en 
uiteindelijk te vervolgen (interview met het EMM op 1 mei 2014).

119 De signalen die naar het EMM gaan worden gekoppeld aan bestaande, aanwezige informatie. Als er voldoende sig-
nalen zijn dan wordt een preweegvoorstel geschreven. Daarop wordt door de landelijke weegploeg gekeken of het 
opsporingswaardig is en wordt gekeken of er capaciteit is bij de verantwoordelijke opsporingsdiensten (interview 
met het EMM op 1 mei 2014). 

120 ‘In de Koolviszaak duurde dit tot na het oppakken van de verdachten en zelfs toen hebben maar een summier aantal 
aangifte gedaan’ (interview met het EMM op 1 mei 2014).

121 Interview met het EMM op 1 mei 2014.
122 Interviews met het EMM op 1 mei 2014 en het PMT-team Drenthe op 1 april 2014)
123 Het opsporingsonderzoek Koolviszaak was ook in verschillende opzichten innovatief. Zo is op een nog niet eerdere 

vertoonde schaal, internationaal samengewerkt. Hier is ook voor het eerst succesvol samengewerkt met het her-
komstland van de daders en de slachtoffers (in de vorm van de organisatie NAPTIP). Dit heeft er voor gezorgd dat 
waarschijnlijk de gehele criminele organisatie in beeld is gekomen, in plaats van slechts een (vervangbaar) deel van 
de organisatie. Daarnaast is op een creatieve manier geanticipeerd op de culturele context waarin de Nigeriaanse 
mensenhandel plaatsvindt, door middel van het inzetten van een Nigeriaanse dominee (NRM7, p. 400).

124 Zie ook Hoofdstuk 1.

http://www.nationaalrapporteur.nl/publicaties/Zevende/


Aangifte, (ambtshalve) opsporing en vervolging 
81

betekenen dat er geen sprake is van mensenhandel.125 Om meer signalen en opsporingsindicaties te 
verzamelen, werken het PMT-team en het EMM samen met de beschermde opvang.126 Het is de bedoe-
ling dat de signalen die bij de beschermde opvang worden opgevangen worden gedeeld met zowel het 
PMT-team als het EMM.127 Tussen enerzijds het PMT-team en EMM en anderzijds Nidos vindt echter nog 
geen structurele informatie-uitwisseling plaats.128,129

Het is echternog maar de vraag of bij voldoende aanknopingspunten het PMT-team wel over voldoende 
capaciteit beschikt om ambtshalve een onderzoek te starten.130 Het PMT-team geeft aan te beschikken 
over een beperkte capaciteit, zeker gezien het grote aantal mogelijke slachtoffers dat opgevangen wordt 
in Drenthe.131 Het PMT-team kan kleine onderzoeken naar mensenhandel nog wel zelf uitvoeren132 maar 
wanneer meerdere kleine onderzoeken naast elkaar moeten worden uitgevoerd ofwel een zaak om bij-
zondere opsporingsbevoegdheden vraagt dan ligt dit gecompliceerder, omdat dit meer capaciteit kost.133

6.2 Punten ter verbetering in het opsporingsproces

De bescherming van slachtoffers gaat hand in hand met de opsporing en vervolging van mensenhande-
laren.134 Met een goede bescherming kan het vertrouwen van de jongere in zichzelf en in andere mensen 
toenemen, hetgeen de bruikbaarheid van de aangifte kan vergoten en uiteindelijk kan leiden tot suc-
cesvolle vervolgingen.135 De verbeterpunten betreffen niet alleen de aangifte, maar ook de ambtshalve 
opsporing en de verbreding hiervan.136 Hier wordt een viertal punten uiteengezet.

125 Ook heeft dat te maken met het verschil in zogeheten ‘land-AMV’s’ en ‘lucht-AMV’s’. Als alleenstaande minderjarige 
vreemdelingen op Schiphol aankomen is er de vluchtinformatie en het asielverhaal die direct nagegaan kunnen 
worden. Bij land-AMV’s ontbreekt dit echter, waardoor minder sneller een patroon ontdekt kan worden bij ‘land-
AMV’s (interview met het EMM op 1 mei 2014).

126 ‘Maar dat betekent niet dat er wordt gepost, taps worden gelegd of andere bijzondere bevoegdheden worden inge-
zet. Het is de keus van de korpsleiding om dit in te zetten en dit kost enorm veel capaciteit. Maar op basis van de 
signalen van nu zal de korpsleiding hier niet veel mee kunnen. De vraag is wel wat een groter team hier mee zou 
kunnen’ (interview met het PMT-team Drenthe op 1 april 2014).

127 Ook heeft het EMM het COA en Nidos getraind (zie ook hoofdstuk 3).
128 Interview met het EMM op 1 mei 2014.
129 Deze samenwerking moet volgens het EMM gestalte krijgen aankomende tijd (interview met het EMM op 1 mei 

2014).
130 ‘Signalen van mensenhandel moeten in alle gevallen worden opgepakt. Dat betekent dat wordt bekeken of er vol-

doende relevante aanknopingspunten voor opsporing zijn. Als dat het geval is, dienen deze in overleg met de officier 
van justitie, te worden onderzocht’ (Stcrt. 2013, 16816). ‘Maar dat beteket niet dat er wordt gepost, taps worden gelegd 
of andere bijzondere bevoegdheden worden ingezet. Het is de keus van de korpsleiding om dit in te zetten en dit 
kost enorm veel capaciteit. Maar op basis van de signalen van nu zal de korpsleiding hier niet veel mee kunnen. De 
vraag is wel wat een groter team hier mee zou kunnen’ (interview met het PMT-team Drenthe op 1 april 2014).

131 ‘Voor de inzet van (bijzondere) opsporingsbevoegdheden is de expertise wel aanwezig, […] het ontbreekt echter aan 
capaciteit’ (interview met het PMT-team Drenthe op 1 april 2014).

132 Het PMT-team is niet uitsluitend gericht op de kwetsbare groep die wordt opgevangen in de beschermde opvang, 
maar is verantwoordelijk voor de hele regio Drenthe (interview met het PMT-team Drenthe op 1 april 2014). 

133 Interview met het PMT-team Drenthe op 1 april 2014.
134 Een belastende verklaring, al dan niet in de vorm van een aangifte, vormt een belangrijk onderdeel van de opspo-

ringsonderzoeken, en niet alleen als aanleiding voor het onderzoek (NRM 2014, pp.139 ev. en Martens & Brink 2013).
135 Zie ook EU-actieplan niet-begeleide minderjarigen 2010 – 2014, COM (2010) 213 final, 6 mei 2010, p. 10; OSCE 2013.
136 Zie ook NRM 2014, p. 253.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
82

Het eerste punt ziet op het verbeteren van het intake- en aangifteproces.137 Jongeren kunnen hierop 
beter worden voorbereid én er kan meer worden gedaan om het vertrouwen in de politie op te bou-
wen.138 Dit vraagt om een betere samenwerking en afstemming tussen de opvanginstelling en de poli-
tie.139 De politie zou bijvoorbeeld vaker in de beschermde opvang aanwezig kunnen zijn.140 Daarnaast 
kan worden gedacht aan het horen van het slachtoffer op locatie in plaats van op het politiebureau, in 
dit geval in de beschermde opvang.141

Verhoorstudio op locatie
Om de geringe aangiftebereidheid onder slachtoffers te verhogen is mede in het verlengde van 
toezeggingen aan de leden Rebel (PvdA) en Berndsen (D66) tijdens het AO kinderhandel op 15 
januari 2014, door de staatssecretaris van Justitie ervoor gekozen om de wenselijkheid van ‘ver-
hoorstudio’s in opvanglocaties’ te verkennen.142 De bevindingen waren dat een verhoorstudio op 
locatie van nut kan zijn voor het opbouwen van het vertrouwen van de slachtoffers van mensen-
handel in de opsporing door het creëren van een veilige omgeving in de categorale, specialisti-
sche opvang waar de aangifte wordt opgenomen. Daarop is besloten een pilot te starten met een 
looptijd van anderhalf jaar. Deze pilot is gestart in 2014 en loopt af in 2015. Als de bevindingen 
positief zijn, dan moeten ook de jongeren in de beschermde opvang op locatie worden gehoord.

Het tweede punt ziet op het rekening houden met de kwetsbaarheid van de jongere. Deze kwetsbaarheid 
moet bij elke jongeren in kaart worden gebracht middels een multidisciplinaire risicoanalyse143.144 Deze 
risicoanalyse, danwel individuele beoordeling, moet erop gericht zijn de kwetsbaarheden die van in-
vloed kunnen zijn op het doen van aangifte in kaart te brengen. Die kwetsbaarheden kunnen liggen in 

137 ‘Een aangifte is belangrijk voor een succesvolle vervolging van mensenhandel, het is dan ook belangrijk om in de 
opsporing en vervolging aandacht te besteden aan de psychische druk waarmee het slachtoffer mogelijk te maken 
heeft’ (NRM 2014, p. 253).

138 ‘Echte slachtoffers moeten hun verhaal […] kunnen vertellen en daar is vertrouwen en rust voor nodig. Het is echter 
de vraag of binnen de tijd en de focus (opsporing) die de politie heeft voor het verhoor, het werkelijke verhaal wel 
naar boven kan komen. Toch liggen daar ook mogelijkheden om (op het eerste gezicht) kansloze aangiften 
kansrijk(er) te maken (Klaver, Van der Leun & Schreijenberg 2013, p. 75).

139 Hier zou bijvoorbeeld een voorbeeld genomen kunnen worden aan de ketensamenwerking die is opgezet rondom 
de categorale opvang slachtoffers van mensenhandel in Amsterdan en Rotterdam. Hier is de politie nauw betrokken 
bij de bescherming van slachtoffers (zie ook NRM9, §2.9).

140 Hier heeft Fier Fryslân bijvoorbeeld goede ervaringen mee (interview met Fier Fryslân op 10 maart 2014).
141 Als een intake niet reeds heeft plaatsgevonden op AC Ter Apel, dan zou ook de intake plaats kunnen vinden in de 

beschermde opvang (zie ook hoofdstuk 3).
142 Kamerstukken II 2013-14, 28638, nr. 122.
143 Deze multidisciplinaire risicoanalyse moet plaatsvinden in de beschermde opvang (zie Hoofdstuk 4). Zie ook  

Hoofdstuk 8 voor meer informatie over de functie van de multidisciplinaire risicoanalyse in de gehele bescherming 
van de minderjarige.

144 Een dergelijke risicoanalyse ligt ook in de lijn met artikel 14, lid 1 van de Richtlijn 2011/36/EU van het Europees Par-
lement en de Raad van 5 april 2011 inzake de voorkoming en bestrijding van mensenhandel en de bescherming van 
slachtoffers daarvan, en ter vervanging van Kaderbesluit 2002/629/JBZ van de Raad (PbEU 2011, L 101/1). Hierin staat: 
‘De lidstaten nemen de nodige maatregelen om ervoor te zorgen dat de specifieke acties die worden ondernomen 
om minderjarige slachtoffers van mensenhandel op korte en lange termijn bij te staan en te steunen bij hun fysieke 
en psychosociale herstel, worden ondernomen op basis van een individuele beoordeling van hun situatie in elk 
afzonderlijk geval, naar behoren rekening houdend met hun meningen, behoeften en belangen, teneinde tot een 
duurzame oplossing voor het kind te komen […]’. 

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/Negende/


Aangifte, (ambtshalve) opsporing en vervolging 
83

onder meer de (culturele) achtergrond van de jongere145, de medische en psychische problematiek146 en 
de cognitieve en emotionele ontwikkeling van de jongere. Deze risicoanalyse moet idealiter vóór de 
aangifte plaatsvinden, zodat bepaald kan worden of, wanneer147 en onder welke omstandigheden148 de jon-
gere het beste in staat is om aangifte te doen.149,150

Kwetsbaarheid in kaart brengen
Om de kwetsbaarheid van de jongere in kaart te brengen moet er een individuele risicoanalyse 
plaatsvinden. Een persoonlijke risicoanalyse kan verduidelijken waar tijdens een aangifte op ge-
let moet worden. Denk hierbij aan de culturele achtergrond, de psychische omstandigheden en 
de cognitieve en emotionele ontwikkeling van de jongere. Zo kan bijvoorbeeld blijken dat een 
aangifte direct opgenomen kan worden, een aangifte uitgesteld moet worden of dat van een 
jongere helemaal niet verwacht mag worden dat hij aangifte doet.151, Aan de hand van de risico-
analyse moet maatwerk geleverd kunnen worden. Bij een dergelijke risicoanalyse ligt het voor de 
hand dat de politie, Nidos, Jade, de IND en De Evenaar samenwerken.152 Tot slot kan bij in kaart 
brengen van de medische en psychische gezondheidsschade bij de jongere de standaarden en 
richtlijnen zoals opgenomen in het Istanbul Protocol on Torture153, een belangrijke rol spelen. Dit 
protocol is geschreven voor het documenteren van de psychische en medische gevolgen van 
marteling, zodat deze informatie gebruikt kan worden in vreemdeling- en strafrechtelijke proce-
dures.154

145 Zie ook Van Dijk & Ten Kate 2015 waarin wordt geopteerd voor een beter begrip van de cultuur-religieuze referentie-
kaders in de hulpverlening aan slachtoffers van mensenhandel in Nederland.

146 Zo heeft de politie geen contact met GGZ de Evenaar over mogelijke medische/psychische beperkingen die aan de 
weg kunnen staan van het doen van aangifte.

147 Zie ook NRM 2014 waarin de vraag wordt gesteld in hoeverre een aangifte kan worden uitgesteld wanneer dit ten 
goede komt aan de kwaliteit van de aangifte (p. 253).

148 Denk hierbij aan het horen door een vrouw of een man, in een verhoorkamer voor minderjarigen, of in een verhoor-
kamer in de beschermde opvang dan wel dat jongere wordt verhoord in het bijzijn van een psycholoog (indien 
mogelijk).

149 In navolging van de oproep van Kalverboer (2014, p.21) om te komen tot meer wetenschappelijk onderzoek ‘om een 
bijdrage te leveren aan het ontwikkelen van methoden van diagnostiek waarbij deze kinderen de kans krijgen om 
hun thick story, hun complexe levensverhaal te vertellen’ in het kader van de verblijfsaanvraag, is ook meer weten-
schappelijk onderzoek nodig ten behoeve van het opnemen van de aangifte. Zie voor het belang van een risicoana-
lyse ook de position paper van de OSCE (2013).

150 Uit het onderzoek van Klerx-van Mierlo e.a. (2014) blijkt dat politie en het OM aangeven dat zij vaak niet op de 
hoogte zijn van een mogelijke diagnose (p. 126).

151 Er bestaan mogelijkheden om onder voorwaarden af te wijken van het medewerkingsvereiste en alsnog in aanmer-
king te komen voor verblijfsrechtelijke bescherming (zie hierover Hoofdstuk 7).

152 Zie voor het belang van samenwerking tussen psychologen en opsporing ook de ‘manual for criminal justice prac-
titioners’ van de UNODC (2009a).

153 Office of the United Nations High Commissioner for Human Rights, Istanbul Protocol. Manual on the effective in-
vestigation and documentation of torture and other cruel, inhuman or degrading treatment or punishment, Profes-
sional training series No.8/Rev.1, 2004.

154 Zie voor meer informatie hierover ook de position paper van de OSCE (2013). Momenteel wordt door de Raad van Eu-
ropa gekeken naar de mogelijkheden voor een apart protocol dat specifiek is gericht op slachtoffers mensenhandel 
in navolging van het Istanbul Protocol on Torture. Zie ook Alempijevic et.al 2007. 

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
84

Het derde punt betreft het delen van signalen die worden opgevangen door de opsporing en de zorg/
hulpverlening.155 Het is bekend dat de aangiften van deze kwetsbare groep weinig opsporingsindicaties 
bevatten.156 In de samenwerking tussen de politie en de medewerkers van Nidos en de beschermde op-
vang liggen er mogelijkheden om tot meer en betere signalen te komen, die leiden tot meer preweeg-
voorstellen en opsporingen van verdachten.157 Mogelijk komen er meer en betere opsporingsindicaties 
uit het persoonlijk contact tussen de jongeren en de voogden en medewerkers van de beschermde op-
vang. De signalen dan wel indicaties die uit het persoonlijke contact naar voren komen kunnen een 
begin vormen van een opsporingsonderzoek. Vanaf dan kan ambtshalve, dus zonder dat er een aangifte 
ligt, tot opsporing worden overgegaan.158 Europese wet- en regelgeving benadrukt ook het belang van 
het melden van signalen en het doen van aangifte door beroepsbeoefenaars, in casu bijvoorbeeld door 
de medewerkers van Nidos, het COA en Jade.

Melden van signalen en het doen van aangifte
In de EU-richtlijn seksuele uitbuiting minderjarigen is opgenomen dat lidstaten iedere persoon 
die op de hoogte is of een redelijk vermoeden heeft van de seksuele uitbuiting van een kind, 
moeten aanmoedigen dit te melden bij de bevoegde diensten of hiervan aangifte te doen. De 
vertrouwelijksheidsregels die voor bepaalde beroepsbeoefenaars conform nationaal recht gel-
den, mogen hiervoor geen belemmering vormen.159,160

Het vierde en laatste punt betreft de verbetering van de opsporing. Om de opsporing van mensenhan-
delaren te verbeteren, moet overwogen worden om de opsporing van mensenhandel ten behoeve van 
deze groep op landelijk niveau te beleggen. Gezien de complexe problematiek die gepaard gaat met deze 
slachtoffergroep – denk hierbij aan culturele diversiteit161, psychische problematiek162 en minderjarig-

155 De politie is eigenlijk altijd reactief bezig. Het komt zelden voor dat politie op voorhand al informatie over een 
jongere heeft en daar al mee aan de slag is voordat de aangifte komt (interview met het PMT-team Drenthe op 1 april 
2014).

156 Vanwege de bijzondere kwetsbaarheid van alleenstaande minderjarige vreemdelingen wordt van hen minder ver-
wacht qua medewerking. Waar in de EU-richtlijn mensenhandel (2011) de nadruk meer lijkt te liggen op de mede-
werking van het slachtoffer in het strafproces, ligt in de EU-richtlijn seksuele uitbuiting van minderjarigen (2011) 
juist de nadruk op het verzamelen van opsporingsindicaties door middel van samenwerking met ketenpartners die 
nauw werken met de minderjarigen.

157 Interview met het EMM op 1 mei 2014.
158 ‘Veel onderzoeken starten naar aanleiding van een signaal dat mogelijk sprake is van mensenhandel. Voorbeelden 

van signalen zijn meldingen en zorgen van ouders, school, hulpverleners of een instantie over een persoon, waarbij 
de melders zelf iets verdachts hebben waargenomen of dat van die persoon hebben gehoord’ (Martens & van der 
Brink 2013, p. 198).

159 EU-Richtlijn 2011/93/EU van het Europees Parlement en de Raad van 13 december 2011 ter bestrijding van seksueel 
misbruik en seksuele uitbuiting van kinderen en kinderpornografie, en ter vervanging van Kaderbesluit 2004/68/JBZ 
van de Raad (PbEU 2011 L 335/1), considerans 28 jo art. 16 lid 1.

160 Ibid. Art. 16.
161 Zie ook Klerx-van Mierlo e.a. 2014 voor het belang om oog te hebben voor culturele diversiteit. 
162 Zie voor een uitgebreide beschrijving van de psychische problematiek OSCE (2013). Uit het onderzoek van Klerx-van 

Mierlo e.a. (2014) blijkt dat er geen bewijs is gevonden dat er specifieke verhoormethoden voor getraumatiseerde 
slachtoffers bestaan in Nederland, dan wel dat dit onderdeel uitmaakt van de mensenhandelcertificering (p. 128). 
Zie ook de ‘Guidelines of the Comittee of Ministers of the Council of Europe on child friendly justice’ uit 2010 (1098th 
meeting – 17 november 2010, appendix 6, item 10.2c) waarin lidstaten worden opgeroepen om onderzoek te doen 
naar kindvriendelijk horen (V, bepaling a).



Aangifte, (ambtshalve) opsporing en vervolging 
85

heid163 – zou bijvoorbeeld geïnvesteerd kunnen worden in specifieke vaardigheden en specialismen van 
het opsporingsteam om de kans op een bruikbare aangifte te vergroten.164,165,166 Daarnaast is het van 
belang dat er voldoende capaciteit aanwezig is bij het team van de politie om over te gaan tot (ambts-
halve) opsporing wanneer daar voldoende aanknopingspunten voor zijn.167 Een specialistisch politie-
team dat op landelijk niveau kan opereren sluit ook beter aan op deze groep slachtoffers; zij worden 
immers door het hele land aangetroffen en de uitbuiting beperkt zich niet tot één bepaalde regio bin-
nen Nederland, laat staan tot Nederland.168,169 Dit team zou ook op internationaal niveau de samenwer-
king moeten zoeken in de bestrijding van uitbuiting van minderjarigen.170 België zou een interessant 
voorbeeld kunnen zijn.

Specialistische teams in België
België kent een apart team voor West-Afrikaanse slachtoffers.171 Binnen de onderzoeksgroep 
‘mensenhandel/seksuele uitbuiting’ is er een team van vier rechercheurs dat zich met de Nigeri-
aanse problematiek bezighoudt. Ook bestaat er een apart team voor specifiek minderjarige 
slachtoffers. Deze teams werken samen wanneer ze bijvoorbeeld te maken hebben met een min-
derjarig slachtoffer uit West-Afrika.

In het volgende Hoofdstuk komt de verblijfsrechtelijke bescherming van deze kwetsbare groep jongeren 
aan bod.

163 Zie ook Richtlijn 2011/93/EU van het Europees Parlement en de Raad (13 december 2011) ter bestrijding van sek sueel 
misbruik en seksuele uitbuiting van kinderen en kinderpornografie, en ter vervanging van Kader besluit 2004/86/JBZ 
van de Raad, art. 20 lid 3, sub c. 

164 Bijvoorbeeld op het terrein van intercultureel horen en het horen van minderjarigen die al dan niet geconfronteerd 
zijn met seksuele uitbuiting. Zie voor mogelijke verbetering in vraagstelling om gedetailleerde aangiften te verkrij-
gen ook de studie van Lindholm, Cederborg & Alm (2014) en Klerx-van Mierlo e.a. (2014). Uit het Daphne III project 
naar de sterke en zwakke punten in het Nederlandse beleid blijkt voor Nederland het volgende: ‘Altough police in-
vestigators are educated in interrogating victims of trafficking, none of them is specialised in the interrogation of 
minors’ (Stan 2015, p. 49).

165 Bijvoorbeeld in navolging van de IND, waar een speciaal team is geformeerd voor alleenstaande minderjarige asiel-
zoekers.

166 Hier zou bijvoorbeeld ook meer aandacht aan kunnen worden besteed in de bredere opleiding voor mensenhandel-
rechercheur. 

167 Uit het Daphne III project naar de sterke en zwakke punten in het beleid van Nederland om jongeren te beschermen 
tegen uitbuiting blijkt het volgende: ‘According to both the police and social work, much attention is paid to adult 
European victims. It is worrisome that minor victims from Africa and China do not enjoy priority. Too little is done 
in investigating cases of African victims’ (Stan 2015, p. 47)

168 De Nationaal Rapporteur heeft ook al eerder aangegeven dat zij een landelijke analyse over de aangiften van West-
Afrikaanse aangifte van belang acht, om trends en verbanden omtrent mogelijke mensenhandelsituaties bloot te 
kunnen leggen (NRM 2014, p. 257).

169 In de aanwijzing mensenhandel wordt ook het uitgangspunt genoemd dat ‘in het opsporingsonderzoek actief in-
ternationale samenwerking wordt gezocht, ook bij het financieel rechercheren. Doel is het verkrijgen van zicht op 
de mensenhandelketen, het doorbreken ervan, en het in kaart brengen en afnemen van crimineel vermogen in het 
buitenland’ (Stcrt. 2013, 16816).

170 Zie voor de noodzaak tot internationaal samenwerking ook NRM7, p. 400.
171 Schriftelijke informatie van het team opsporingsafdeling mensenhandel/mensensmokkel in België op 9 april 2015.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/Zevende/




7 Verblijfsrechtelijke bescherming

Aanpassing van de verblijfsrechtelijke bescherming is nodig voor deze kwetsbare groep, hoewel ik mij er ter-
dege bewust van ben dat er ook kanttekeningen zijn bij het aanpassen van het verblijfsrecht. Waar mogelijk 
oneigenlijk gebruik van de verblijfsregeling er één van is. […] Bij de best mogelijke verblijfsrechtelijke bescher-
ming moeten we ons niet laten leiden door angst, maar door de gedachte dat we slachtoffers willen redden uit 
de mensenhandelsituatie en mensenhandelaren achter slot en grendel willen krijgen [Interview met Nidos 
op 7 april 2014].

Dit citaat staat niet op zich zelf en illustreert dat er twijfel bestaat over de mate vanbescherming die de 
huidige verblijfsregeling mensenhandel biedt. De regeling wordt door de hulpverlening en advocatuur 
gepercipieerd als onvoorspelbaar en onvoldoende ingesteld op het minderjarige slachtoffer. De meeste 
minderjarige slachtoffers maken dan ook gebruik van de asielprocedure.1

Toch is het feit dat veel jongeren voor de asielprocedure kiezen opmerkelijk. Deze procedure is im-
mers niet specifiek ingericht voor slachtoffers van mensenhandel, maar voor vluchtelingen die in 
het land van herkomst gegronde vrees hebben voor vervolging vanwege ras, godsdienst, nationali-
teit, politieke overtuiging of seksuele geaardheid en geen bescherming kunnen krijgen van de over-
heid in het land van herkomst.2 In deze procedure staat het mensenhandelverhaal dan ook niet 
centraal en worden aspecten van mensenhandel hoogstens meegewogen in het besluit van de IND 
om een asielvergunning wel of niet te verlenen. Mensenhandel vormt immers geen aparte grond 
voor asiel.3 In de verblijfsprocedure mensenhandel staat daarentegen het mensenhandelverhaal 
centraal.4

1 Zie NRM 2014, p. 99.
2 Art. 29 Vw 2000.
3 Wel wordt bij een afwijzing van een asielaanvraag bezien of de vreemdeling in aanmerking komt voor een vergun-

ning op grond van onder andere de verblijfsregeling mensenhandel (art. 3.6a, lid 1, sub b Vb 2000). Deze ambts-
halve verlening ziet op het verlenen van een tijdelijke verblijfsvergunning mensenhandel conform art. 3.48 Vb 
2000. Maar de ambtshalve toetsing gaat niet zover dat in een asielprocedure ook daadwerkelijk reguliere aspecten 
worden meegewogen, en dat omgekeerd in een reguliere procedure asielgronden worden beoordeeld (Stcrt. 2013, 
nr. 580).

4 Zie ook Kaandorp en Blaak 2013, pp. 52 – 55.

http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
88

De verblijfsprocedure mensenhandel en asiel zijn in het huidige bestel twee aparte procedures, die niet 
náást elkaar kunnen lopen.5

Verblijfsregeling mensenhandel in het kort
De verblijfsregeling is opgedeeld in drie fasen. De eerste fase is de bedenktijd. De politie moet 
het mogelijke slachtoffer bij de geringste aanwijzing van mensenhandel informeren op het recht 
van drie maanden bedenktijd. Doel van de bedenktijd is dat het slachtoffer tot rust kan komen 
en kan nadenken over het meewerken aan opsporing en vervolging van de mensenhandelaar. 
De tweede fase is het tijdelijk verblijfsrecht van een jaar, welke twee keer verlengd kan worden. 
Om hiervoor in aanmerking te komen moet het slachtoffer aangifte doen of op andere wijze 
meewerken aan het opsporingsonderzoek. De tijdelijke verblijfsvergunning is gekoppeld aan de 
duur van het strafproces.6 De derde fase is het voortgezet verblijf.7 Hiervoor komt het slachtoffer 
voor in aanmerking wanneer de strafzaak tot een veroordeling leidt dan wel wanneer het slacht-
offer langer dan drie jaar in het bezit is van een tijdelijk verblijfsrecht conform de verblijfsregeling 
mensenhandel.8 Als het slachtoffer niet aan één van deze voorwaarden voldoet, dan kan hij een 
aanvraag op humanitaire gronden doen.9 Tot slot is er ook een categorie slachtoffers die geen 
aangifte kan of wil doen vanwege medische/psychische beperkingen10 dan wel ernstige dreiging 
vanuit mensenhandelaren. Deze slachtoffers kunnen onder voorwaarden in aanmerking komen 
voor een tijdelijk en voortgezet verblijfsrecht zonder mee te werken aan het opsporingsonder-
zoek.11 Dit beleidskader dat in 2010 is geïmplementeerd, staat ook bekend onder ‘het schrijnend 
pad’.12

Een slachtoffer van mensenhandel kan tijdens de asielprocedure besluiten om over te stappen op de 
bescherming van de verblijfsregeling mensenhandel. Mocht het slachtoffer een negatieve beslissing 
krijgen in de verblijfsprocedure mensenhandel dan kan hij daarna alsnog asiel aanvragen.13.

5 Zie NRM7, p. 173. 
6 Wanneer het OM een zaak seponeert, wordt de tijdelijke verblijfsvergunning die op grond van Hoofdstuk B8, para-

graaf 3 Vc. 2000 is verleend, ingetrokken.
7 Sinds 2013 heet dit niet meer voortgezet verblijf, maar heet het nu ‘Humanitair niet-tijdelijk’ (Zie Hoofdstuk B9, 

paragraaf 12 Vc. 2000).
8 Daarnaast dient ook de strafzaak langer dan drie jaar geduurd te hebben.
9 De vreemdeling moet in dat geval onderbouwen dat van hem op grond van bijzondere individuele omstandigheden 

niet gevergd kan worden dat hij Nederland verlaat (Hoofdstuk B9, paragraaf 10 Vc. 2000).
10 Zie ook UNODC 2009a, p. 3.
11 Zie Hoofdstuk B8, paragraaf 3 en Hoofdstuk B9, paragraaf 10 Vc. 2000. 
12 Zie over de werking van het schrijnend pad Noteboom & Dettmeijer 2015.
13 Deze tweede asielaanvraag wordt ook inhoudelijk beoordeeld en niet afgewezen als zijnde een herhaalde asielaan-

vraag (Stcrt. 2007, nr. 68).

http://www.nationaalrapporteur.nl/publicaties/Zevende/


Verblijfsrechtelijke bescherming
89

Asielprocedure voor alleenstaande minderjarige vreemdelingen in het kort14

Alle minderjarige vreemdelingen die worden aangetroffen in Nederland gaan via het aanmeld-
centrum Ter Apel. Op het aanmeldcentrum spreken zij met de Vreemdelingenpolitie en de IND15.16 
Na Ter Apel start een rust- en voorbereidingstermijn van minimaal zes dagen. Uit de interviews 
bleek dat de alleenstaande minderjarige vreemdelingen die worden geplaatst in de beschermde 
opvang drie weken rust- en voorbereidingstijd17 wordt gegund en dat deze mogelijk eenmalig 
verlengd kan worden.18 In deze periode kan de asielzoeker tot rust komen en kunnen zowel de 
vreemdeling als de Immigratie- en Naturalisatiedienst (IND) zich voorbereiden op de procedure. 
Vervolgens wordt een eerste gehoor afgenomen.19,20 Het eerste gehoor is om de identiteit, nati-
onaliteit en reisroute vast te stellen. Aansluitend wordt een nader gehoord ingepland.21 In dit 
nader gehoor wordt gevraagd naar de beweegredenen om asiel aan te vragen. Daarop beoor-
deelt de IND de asielaanvraag. Daarbij houdt de IND rekening met de feiten, de geloofwaardig-
heid van het verhaal en de situatie in het land van herkomst. Het is de staatssecretaris van Veilig-
heid en Justitie die bepaalt of de individuele asielzoeker bescherming nodig heeft of veilig kan 
terugkeren naar het land van herkomst.22

Wanneer deze twee procedures schematisch naast elkaar worden gezet, ziet dat er als volgt uit (links: 
verblijfsrecht mensenhandel en rechts: asiel). Let wel, in het schema voor de verblijfsregeling mensenhandel 
zijn alleen de gronden beschreven op basis waarvan een mogelijk slachtoffer in aanmerking komt voor 
langdurig verblijf. In asiel is de procedure schematisch beschreven en zijn de specifieke gronden voor 
asiel niet apart beschreven.

14 Hier wordt de verlengde asielprocedure beschreven, omdat uit de interviews voor dit onderzoek is gebleken dat de 
minderjarigen die worden geplaatst in de beschermde opvang deze procedure doorlopen. Dat lijkt ook conform de 
bepaling dat de algemene asielprocedure is bedoeld voor aanvragen waarvoor geen tijdrovend onderzoek noodza-
kelijk is voor de beoordeling daarvan (Hoofdstuk C1, paragraaf 2.3 Vc. 2000).

15 ‘De IND neemt de vreemdeling een gehoor af ten behoeve van het onderzoek naar welk land verantwoordelijk is 
voor de behandeling van de aanvraag voor een verblijfsvergunning asiel voor bepaalde tijd. Tijdens dit gehoor stelt 
de IND in ieder geval vragen in het kader van Verordening (EU) 604/2013 en informeert de IND de vreemdeling over 
de resultaten van het onderzoek naar de vingerafdrukken van de vreemdeling’(Hoofdstuk C1, paragraaf 2.1 Vc. 2000). 

16 ‘De vreemdeling dient de aanvraag voor een verblijfsvergunning asiel voor bepaalde tijd in bij de IND in het aan-
meldcentrum Ter Apel, uiterlijk op de dag nadat de Vreemdelingenpolitie de handelingen in het kader van de vast-
stelling van de identiteit, heeft afgerond’ (Hoofdstuk C1, paragraaf 2.1 Vc. 2000).

17 ‘Gedurende de rust- en voorbereidingstermijn wordt de vreemdeling in de gelegenheid gesteld om te worden voor-
gelicht over de asielprocedure en om zich op de asielprocedure voor te bereiden en zich daartoe te laten bijstaan’ 
(art. 3.109, lid 2 Vb. 2000). 

18 Interview met Nidos op 7 april 2014.
19 Bij een verlengde asielprocedure vindt het nader gehoor niet plaats in de algemene asielprocedure (Hoofdstuk C1, 

paragraaf 2.4 Vc. 2000).
20 Art. 3.112 Vb. 2000.
21 Art. 3.113 Vb. 2000.
22 Asielzoekers van wie de asielaanvraag is afgewezen, kunnen in beroep gaan tegen deze beslissing, bij de rechter. Ze 

mogen de behandeling van het beroep vaak in Nederland afwachten.



Mensenhandel –  Naar een kindgericht beschermingssysteem voor alleenstaande minderjarige vreemdelingen
90

Figuur 7.1 Schematische weergave van verblijfsregeling mensenhandel en asiel23

In dit hoofdstuk staat de vraag centraal waarom door minderjarige slachtoffers maar zo weinig gebruik 
wordt gemaakt van de verblijfsregeling mensenhandel en wat de gevolgen zijn van de verblijfsrechte-
lijke constructie met twee aparte procedures.24

7.1 In de praktijk

7.1.1 Informeren over de verblijfsregeling mensenhandel
Slachtoffers van mensenhandel hebben een zorg- én beschermvraag. Waar de zorgvraag mogelijk niet 
wezenlijk verschilt van kwetsbare asielzoekers, verschilt de beschermvraag wel sterk. Kinderen die 

23 Deze figuren betreffen een beknopte, schematische weergave van de verblijfsregeling mensenhandel en van de 
asielprocedure. De werkelijke procedures zijn uitgebreider en gecompliceerder. 

24 ‘Het gegeven dat alleenstaande minderjarige vreemdelingen weinig gebruik maken van het tijdelijk verblijfsrecht 
geeft aanleiding tot verder onderzoek. Een antwoord op de vraag waarom alleenstaande minderjarige vreemdelin-
gen weinig gebruik maken van het tijdelijk verblijfsrecht blijkt immers niet uit de cijfers’ (NRM 2014, p. 100).

Aanmeldcentrum Ter Apel
Geringste signaal mensenhandel

Slachto�er kan wel of geen aangi�e doen

Tijdelijk verblijf 
van één jaar

Tijdelijk verblijf van één jaar en 2x
verlengmogelijkheid

ne
e ja

ja

nee

Aangi�e
mogelijk?

Voortgezet
verblijf

Bedenktijd
Drie maanden

Veroordeling Drie jaar Sepot

Voortgezet
verblijf

Voortgezet
verblijf

Aanvraag
humanitair

Eerste gehoor

Nader gehoor

Beslissing

Aanmeldcentrale Ter Apel
Asiel

Rust- en voorbereidingstermijn
Drie weken*

* kan eenmalig verlengd worden

http://www.nationaalrapporteur.nl/publicaties/mensenhandel-in-en-uit-beeld-II/


Verblijfsrechtelijke bescherming
91

slachtoffer zijn moeten beschermd worden tegen hun mensenhandelaar. Dit ligt anders bij kinderen die 
asiel aanvragen in Nederland. Daarom hebben de lidstaten bij de groep slachtoffers een extra verplich-
ting.25 Dat maakt dat de verblijfsregeling mensenhandel anders dan de asielprocedure gericht is op de 
zorg- én beschermvraag van de jongere. Zo heeft een slachtoffer in de verblijfsregeling mensenhandel 
recht op een rusttermijn van maximaal drie maanden om na te denken of hij aangifte wil doen, op 
specifieke bijstand en psychische ondersteuning vanaf het moment van signalering en is de politie bij 
elk slachtoffer betrokken om zijn mensenhandelaar op te sporen.26

Uit de cijfers over 2008 – 201227 blijkt dat bij plaatsing in beschermde opvang hoogstens een enkele 
jongere bescherming krijgt op basis van de verblijfsregeling mensenhandel.28 De meerderheid van de 
jongeren heeft namelijk asiel aangevraagd, gaat een asielaanvraag doen of wordt opgevangen in de be-
schermde opvang zonder dat op het moment van plaatsing duidelijk is welke procedure de jongere gaat 
doorlopen en of hij een procedure gaat doorlopen.29,30 Uit de interviews komt hetzelfde beeld naar vo-
ren.31 Dat is opmerkelijk. In de eerste plaats omdat de politie gehouden is een intake van mensenhandel 
te houden en de bedenktijd te verlenen bij de geringste aanwijzing van mensenhandel. Echter, dit blijkt 
nauwelijks te zijn gebeurd.32 Ten tweede omdat de asielprocedure minder bescherming kent voor slachtof-
fers van mensenhandel als het aankomt op de termijn voor het maken van een geïnformeerde keuze.

Verlening van bedenktijd
De politie is gehouden om bij de geringste aanwijzing van mensenhandel de bedenktijd aan te bieden 
aan slachtoffers van mensenhandel.33 Toch blijkt dat de politie nauwelijks de bedenktijd heeft verleend 

25 Zie Hoofdstuk 2.
26 ‘The prosecutorial concern is a collective one: to reduce trafficking through prosecution and ultimately protect fu-

ture victims’ (Srikantiah 2007, p. 201).
27 Zie NRM 2014, Tabel B4.3.14 voor een gedetailleerd overzicht van deze gegevens.
28 Hoewel in de lijn der verwachting, betekent dit niet noodzakelijkerwijs dat de jongere beschikte over een tijdelijk 

verblijfsrecht conform de verblijfsregeling mensenhandel. Dat heeft te maken met de wijze waarop geregistreerd is. 
Er is namelijk een bredere categorie gebruikt waar ook andere reguliere gronden voor een tijdelijk verblijfsrecht 
onder kunnen vallen. 

29 De categorie ́ niet van toepassing´ wordt geregistreerd voor alleenstaande minderjarige vreemdelingen die nog een 
asielprocedure moeten gaan doorlopen of jongeren die nooit een asielprocedure gaan doorlopen, maar die wel in 
opdracht moeten worden opgevangen. Op 1 juli 2010 is de nieuwe asielprocedure van start gegaan waarna de invoe-
ring van de registratie is aangepast en het COA is begonnen met het registreren van de categorie ´niet van toepas-
sing´ (schriftelijke informatie van het COA, 3 februari 2014 en 10 maart 2014). Zie NRM 2014, tabel B4.3.15 voor een 
gedetailleerd overzicht van deze gegevens.

30 De verwachting is dat de jongeren die na 1 januari 2014 zijn geplaatst in de beschermde opvang beschikken over een 
eerste asielaanvraag. Sindsdien wordt namelijk door de IND op AC Ter Apel een aanmeldgehoor afgenomen bij de 
jongeren, waar als afsluiting van dit gehoor door de jongeren een verklaring wordt ondertekend die fungeert als een 
asielaanvraag (zie ook Hoofdstuk 3).

31 Ook is het voor de voogd niet altijd duidelijk of en in welke verblijfsrechtelijke procedure de jongere zit. Deze infor-
matie wordt niet automatisch gedeeld door de IND noch door de vreemdelingenpolitie met de voogdij. Het komt 
dan ook voor dat de voogd enige inspanningen moet verrichten alvorens duidelijkheid te krijgen over de verblijfs-
rechtelijke procedure van de jongere (schriftelijke informatie Nidos, 2 september 2014, interview met Nidos op 7 
april 2014 en mondelinge informatie afkomstig van Nidos op de ketenregiemeeting van 8 september 2014).

32 Interviews met Jade op 14 maart 2014, met Nidos op 7 april 2014 en schriftelijke informatie van de Vreemdelingen-
politie Ter Apel, 18 februari 2015. Ook blijkt uit de cijfers dat de bedenktijd nauwelijks is verleend aan minderjarigen 
over de periode 2008 – 2012 (zie NRM 2014, p. 115).

33 Hoofdstuk B8, paragraaf 3 Vc. 2000.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
92

aan deze jongeren.34,35 Dit terwijl de politie een of twee contactmomenten heeft met de meeste van deze 
jongeren alvorens ze in de beschermde opvang worden geplaatst, tijdenshet eerste contactmoment 
wanneer de jongere op Schiphol of elders in het land door de politie dan wel de KMar wordt 
aangetroffen.36,37 entijdens de aanmeldprocedure op AC Ter Apel.38

Er zijn twee mogelijke verklaringen waarom zoveel van de jongeren zonder verlening van de bedenktijd 
worden geplaatst in de beschermde opvang. De eerste is dat de vreemdelingenpolitie onvoldoende 
wordt betrokken bij de signalering van mogelijke slachtoffers van mensenhandel op AC Ter Apel en 
daardoor niet de gelegenheid krijgen om de een intake mensenhandel te houden en de bedenktijd aan 
te bieden.39 De tweede is dat de vreemdelingenpolitie op AC Ter Apel het niet als haar taak ziet om een 
intake mensenhandel te houden en de bedenktijd te verlenen en dat ze hiervoor het prostitutie- en 
mensenhandelteam Groningen (PMT-team) inschakelen. Dit team komt wanneer het urgent lijkt te zijn 
en/of wanneer er opsporingsindicaties zijn. Dit kan per geval verschillen. Dat het PMT-team van Gronin-
gen is ingeschakeld, is maar enkele keren voorgekomen.40

Termijn voor het maken van een geïnformeerde keuze
Het blijkt dat aan jongeren die in de beschermde opvang zijn geplaatst nauwelijks de bedenktijd41 is 
verleend. De meerderheid van de jongeren blijkt gebruik te maken van de wettelijke rust- en voorberei-
dingstijd op grond van de asielprocedure. Deze termijn is aanzienlijk korter dan de termijn die volgt uit 
de bedenktijd.42,43

Begin van de pilot geen verschil in termijn
Waar in de eerste jaren van de beschermde opvang een periode van drie maanden normaal was 
ongeacht welke verblijfsprocedure de jongere doorliep, is deze periode teruggebracht tot drie we-
ken rust- en voorbereidingstijd, die een keer verlengd kan worden, conform de asielprocedure.44

34 Dit komt ook overeen met de cijfers, waaruit blijkt dat over de periode 2010 – 2012 in het algemeen weinig minder-
jarigen gebruik hebben gemaakt van de bedenktijd, waarbij ook nog wordt opgemerkt dat de meeste minderjarigen 
die voorkomen in de cijfers over bedenktijd naar verwachting kinderen zijn van slachtoffers (zie NRM 2014, p. 115).

35 Dit blijkt uit interviews met Nidos op 7 april 2014, met Jade op 14 maart 2014 en met de vreemdelingenadvocaten op 
21 augustus 2014.

36 ‘Voor zover indicaties van mensenhandel zich voordoen bij een vreemdeling die via Schiphol Nederland in reist zijn 
de bevoegdheden van de Districtscommandant KMar Schiphol gelijkgesteld met die van de Korpschef van Politie’ 
(Hoofdstuk B8, paragraaf 3.1 Vc. 2000).

37 Het is een enkele keer voorgekomen dat aan een jongere ook daadwerkelijk de bedenktijd is verleend door een re-
gionaal politiekorps of dat er door de jongere aangifte is gedaan van mensenhandel alvorens hij in de beschermde 
opvang is geplaatst. Echter, de meeste jongeren die worden aangetroffen door de politie of de KMar worden naar AC 
Ter Apel gebracht.

38 Zie hoofdstuk 3 voor een uitgebreide beschrijving van aanmeldprocedure op AC Ter Apel.
39 Zie ook Hoofdstuk 3 waar het belang uiteengezet wordt van ketenbreedsignaleren.
40 Schriftelijke informatie van de Vreemdelingenpolitie Ter Apel, 18 februari 2015 en blijkt uit het interview met het 

prostitutie- en mensenhandelteam Drenthe op 1 april 2014 en met het Ter Apelteam van Nidos op 11 maart 2014.
41 Hoofdstuk B8, paragraaf 3.1 Vc. 2000.
42 Als aan de jongere niet de bedenktijd is verleend, dan heeft de jongere in ieder geval recht op de rust- en voorberei-

dingstijd van drie weken en kan deze op aanvraag voor Nidos worden verlengd (interview met Nidos op 7 april 2014).
43 Zie voor kritiek op de termijn van de rust- en voorbereidingstijd het rapport van Defence for Children (2013, p. 7).
44 Interview met Nidos op 7 april 2014.



Verblijfsrechtelijke bescherming
93

Doordat de bedenktijd niet standaard wordt aangeboden bij plaatsing in de beschermde opvang, is er 
minder tijd voor een slachtoffer om goed na te denken of hij wel of geen aangifte wil doen en welke 
verblijfsrechtelijke procedure hij wil doorlopen.45 Bijkomend nadeel is dat er minder tijd is om de 
kwetsbaarheden van de jongeren in kaart te brengen en te bepalen of een jongere in staat is om aan-
gifte te doen dan wel zijn verhaal te vertellen.46 In essentie wordt daardoor niet de volledige potentie 
van de beschermde opvang, terwijl dieopvang juist voor de bescherming van deze groep in het leven is 
geroepen.

7.1.2 Geïnformeerd besluit
Minderjarige slachtoffers dienen onverwijld toegang te krijgen tot juridisch advies.47 In de praktijk 
betreft dit de toegang tot een advocaat.48 Het in een vroegtijdig stadium toevoegen van een advocaat 
aan de jongere heeft als voordeel dat hij een geïnformeerd besluit kan nemen of hij wel of niet 
aangifte van mensenhandel wil doen en welke verblijfsrechtelijke procedure hij wil gaan volgen.49 
Echter, in de praktijk blijkt dat advocaten niet in alle gevallen in een vroegtijdig stadium worden 
toegevoegd.

Als de jongere In Nederland beschikt over de bedenktijd of over een tijdelijk verblijfsrecht mensenhan-
del bij de plaatsing in de beschermde opvang dan wordt in de meeste gevallen zo snel mogelijk een 
advocaat toegevoegd.50 Wanneer de jongere voor plaatsing in de beschermde opvang echter een asiel-
aanvraag51 heeft gedaan wordt pas in een later stadium een advocaat toegevoegd aan de jongere.52 Ster-
ker nog, het komt geregeld voor dat de advocaat pas wordt toegevoegd wanneer een eerste gehoor wordt 
ingepland door de IND.53

Dit is volgens de vreemdelingenadvocaten nadelig voor de verblijfsrechtelijke bescherming van de jon-
gere. De advocaat krijgt dan namelijk niet de mogelijkheid om de jongere en zijn voogd in een vroegtij-
dig stadium te adviseren over de (gevolgen van de) verblijfsrechtelijke procedures.54 Om goed te kunnen 

45 Zie voor knelpunten inzake de bedenktijd en het doen van aangifte ook Hoofdstuk 6.
46 Zie Hoofdstuk 4 en 6
47 Richtlijn 2011/36/EU van het Europees Parlement en de Raad van 5 april 2011 inzake de voorkoming en bestrijding 

van mensenhandel en de bescherming van slachtoffers daarvan, en ter vervanging van Kaderbesluit 2002/629/JBZ 
van de Raad (PbEU 2011, L 101/1), artt. 9, lid 2 en 15, lid 2 en Richtlijn 2004/81/EG van de Raad van 29 april 2004 betref-
fende de verblijfstitel die in ruil voor samenwerking met de bevoegde autoriteiten wordt afgegeven aan onderdanen 
van derde landen die het slachtoffer zijn van mensenhandel of hulp hebben gekregen bij illegale migratie, PbEG L 
261, 6 augustus 2004, art. 10, sub c.

48 ‘Juridisch advies dient te worden verstrekt door iemand die een passende juridische opleiding heeft gekregen, maar 
dit hoeft niet noodzakelijk een jurist te zijn’ (Richtlijn 2011/36/EU van het Europees Parlement en de Raad van 5 april 
2011 inzake de voorkoming en bestrijding van mensenhandel en de bescherming van slachtoffers daarvan, en ter 
vervanging van Kaderbesluit 2002/629/JBZ van de Raad (PbEU 2011, L 101/1), overweging 19). 

49 De voogd oefent het gezag uit over de minderjarige vreemdeling en heeft zodoende ook een rol in het informeren 
over en het begeleiding in de verschillende verblijfsprocedures.

50 Interview met Nidos op 7 april 2014.
51 Zie hiervoor Hoofdstuk 3.
52 De Raad voor Rechtsbijstand voegt een advocaat toe aan de jongere zodra een jongere uit de beschermde opvang 

wordt aangemeld bij hen (schriftelijke informatie van de Raad voor Rechtsbijstand, 12 mei 2015).
53 Interviews met Nidos op 7 april 2014 en met vreemdelingenadvocaten op 21 augustus 2014.
54 Terwijl de jongere soms al geruime tijd verblijft in de beschermde opvang en er voldoende mogelijkheid is geweest 

om een advocaat aan de jongere te koppelen (interview met vreemdelingenadvocaten op 21 augustus 2014). 



Mensenhandel –  Naar een kindgericht beschermingssysteem voor alleenstaande minderjarige vreemdelingen
94

adviseren moet de advocaat weten wat de jongere is overkomen en wat zijn achtergrond is. Om deze 
informatie te verkrijgen moet er eerst een vertrouwensband opgebouwd worden tussen de advocaat en 
de jongere; daar is tijd voor nodig.55 Voor een geïnformeerde keuze wordt het daarom noodzakelijk 
geacht dat de advocaat in alle gevallen direct of kort na de plaatsing in de beschermde opvang wordt 
toegevoegd.56 Hier wreekt zich ook het verschil in verblijfsrechtelijk regime dat haaks staat op de gebo-
den bescherming in de beschermde opvang.

Om minderjarige slachtoffers van mensenhandel zonder verblijfsrecht jongeren bij te staan dienen de 
advocaten zich ingeschreven te hebben voor de zogeheten ‘beschermde opvanglijst’ die wordt beheerd 
door de Raad voor Rechtsbijstand. Om op deze lijst te komen, dienen de advocaten te voldoen aan twee 
kwaliteitseisen.57

De beschermde opvanglijst
In 2008 is de Raad voor Rechtsbijstand met een lijst gestart waar advocaten opstaan die voldoen 
aan twee kwaliteitseisen. De eerste is dat ze de algemene cursus inzake mensenhandel gevolgd 
hebben en daarnaast ook de specialisatiecursus op het terrein van mensenhandel.58 De tweede 
is dat de advocaat minstens drie jaar advocaat dient te zijn. Momenteel staan er ongeveer veertig 
advocaten op de lijst die de jongeren uit de beschermde opvang bij mogen staan.

Ter bevordering van de kwaliteit van de advocaten die op de beschermde opvanglijst staan, wordt door 
verschillende respondenten geopperd om de drempel voor advocaten om op deze lijst te komen, te 
verhogen.59,60 Hier zou een aanpassing van de kwaliteitseisen voor nodig zijn.61,62 Hier zet de Raad voor 

55 Uit het interview met de vreemdelingenadvocaten blijkt dat wanneer het eerste gesprek tussen de advocaat en de 
jongere plaatsvindt ter voorbereiding op het eerste gehoor, de advocaten onnodig voor een voldongen feit worden 
gesteld; asiel is immers al aangevraagd. Wat met zich meebrengt dat advocaten in de praktijk nauwelijks meer de 
ruimte hebben om in het advies af te wijken van de koers die door de jongere reeds is ingezet, omdat dat zou leiden 
tot verwarring en onzekerheid bij de jongere en de jongere, maar óók de verblijfsrechtelijke procedure ook niet ten 
goede komt (interview met vreemdelingenadvocaten op 21 augustus 2014).

56 Interview met vreemdelingenadvocaten op 21 augustus 2014.
57 Deze kwaliteitseisen zijn in 2008 in overleg met de advocatuur opgesteld. In 2014 is deze lijst geactualiseerd (schrif-

telijke informatie van de Raad voor Rechtsbijstand, 12 mei 2015).
58 Cursus is aangeboden door Raad voor Rechtsbijstand.
59 Dit blijkt uit interviews met Nidos op 7 april 2014, met Jade op 14 maart 2014 en met de vreemdelingenadvocaten op 

21 augustus 2014. 
60 Andere mogelijkheid die geopperd is door de vreemdelingenadvocaten (interview op 21 augustus 2014) is intercol-

legiale toetsing bij ‘beschermde opvangzaken’. De Raad voor Rechtsbijstand heeft aangegeven dat in de landelijke 
CIT vergadering ook gesproken is over de mogelijkheid om ook dossiers op te vragen van ‘beschermde opvangzaken’ 
(schriftelijke informatie Raad voor Rechtsbijstand, 12 mei 2015).

61 Uit het interview met de vreemdelingenadvocaten (21 augustus 2014) worden meerdere mogelijkheden geschetst 
om de kwaliteitseisen te verhogen. Zo zouden volgens hen eisen gesteld kunnen worden in het kader van het bij-
houden van kennis over mensenhandel, het minimaal aantal zaken dat een advocaat per jaar moet doen of dat er 
specialisaties kunnen worden opgezet waarover de advocaten moeten beschikken; waarvan vreemdelingen- en 
strafrecht de meest voor de hand liggende zijn. 

62 Deze kwaliteitseisen zijn ondertussen aangepast. Omdat het onderzoek loopt tot 1 september 2014 is deze wijziging 
niet expliciet meegenomen. Zie voor de nieuwe kwaliteitseisen die de Raad voor Rechtsbijstand in samenspraak met 
de advocatuur heeft vastgesteld, http://www.rvr.org/nieuws/2015/maart/wijzigingen-specialisatievereisten-advoca-
ten-mensenhandelzaken.html (geraadpleegd op 18 mei 2015). 

http://www.rvr.org/nieuws/2015/maart/wijzigingen-specialisatievereisten-advocaten-mensenhandelzaken.html
http://www.rvr.org/nieuws/2015/maart/wijzigingen-specialisatievereisten-advocaten-mensenhandelzaken.html


Verblijfsrechtelijke bescherming
95

Rechtsbijstand wel kanttekeningen bij, omdat een verkleining van de groep kan leiden tot plannings-
problemen, hetgeen de bescherming van minderjarige slachtoffers ook niet ten goede komt.63

7.1.3 Keuze voor verblijfsregeling mensenhandel of asiel
De meerderheid van de jongeren kiest in de eerste verblijfsrechtelijke aanvraag voor asiel boven de 
verblijfsrechtelijke regeling mensenhandel.64 De redenen hiervoor kunnen worden ingedeeld in drie 
categorieën: (i) De huidige verblijfsregeling mensenhandel is onvoldoende toegespitst op deze kwets-
bare, minderjarige slachtoffergroep; (ii) De kans op een verblijfsvergunning is groter via asiel; en, (iii) 
de verblijfsprocedure mensenhandel leidt tot grotere onzekerheid bij de jongere dan in de asielproce-
dure het geval is.

Onvoldoende toegespitst
De verblijfsregeling mensenhandel is onvoldoende geschikt voor minderjarige slachtoffers. Het groot-
ste nadeel is dat binnen de verblijfsregeling mensenhandel niet of nauwelijks maatwerk kan worden 
geleverd als de leeftijd dan wel de kwetsbare situatie waarin de jongere verkeert hier om vraagt.65,66 Zo 
kan van minderjarigen niet altijd verwacht worden dat ze binnen drie maanden aangifte doen welke 
consistent en coherent is en voldoende opsporingsindicaties oplevert, terwijl dit wel de termijn is waar-
in ook van de minderjarige wordt verwacht dat hij ofwel aangifte doet of meewerkt aan het opsporings-
onderzoek.67,68 Binnen de asielprocedure speelt dit niet en dat kan een reden zijn om voor asiel te kie-
zen. Ook wordt volgens respondenten bij een aanvraag voortgezet verblijf op humanitaire gronden 
conform de verblijfsregeling mensenhandel erg veel waarde gehecht aan de resultaten die voortkomen 
uit het opsporingsonderzoek en is er onvoldoende aandacht voor het verhaal van de minderjarige.69 En 
hoewel mensenhandel geen specifieke grond voor asiel vormt, wordt toch voor asiel gekozen.

63 De Raad voor Rechtsbijstand is op grond van artikel 7 Wet op de Rechtsbijstand verantwoordelijk voor de organisatie 
van de rechtsbijstand. Op dit moment staan ongeveer 380 advocaten ingeschreven voor de specialisatie asiel- en 
vluchtelingenrecht. Veertig van dit aantal toegelaten advocaten doen zogeheten ‘beschermde opvangzaken’ (dat is 
10,5%)(schriftelijke informatie van de Raad voor Rechtsbijstand, 12 mei 2015).

64 Ook bij meerderjarige slachtoffers lijkt dit het geval te zijn: ‘Verschillende organisaties in het veld geven aan dat 
slachtoffers minder vaak aangifte lijken te doen van mensenhandel en ook minder gebruik lijken te maken van de 
aan de aangifte gekoppelde vergunning van de Verblijfsregeling Mensenhandel. In plaats daarvan dienen zij, moge-
lijk op advies van hun advocaat, een asielverzoek in’ (Kamerstukken II 2013-14, 28638, nr. 121).

65 Interviews met Jade op 14 maart 2014, met Nidos op 7 april 2014, met Fier Fryslân op 10 maart en met voormalig 
medewerker van Fier Fryslân op 3 april 2014.

66 In het advies van Defence for Children/UNICEF wordt geconstateerd dat ‘de B8/3-regeling niet is toegespitst op de 
beschermingsbehoeften van minderjarigen. Er vindt geen belangenafweging plaats en er wordt niet naar een duur-
zame oplossing gezocht. Dit is in strijd met artikel 3 IVRK. 2013’ (2013, p. 19). 

67 Interviews met Nidos op 7 april 2014, met Jade op 14 maart 2014, met de Evenaar op 2 april 2014, Fier Fryslân op 10 
maart en een voormalig medewerker van Fier Fryslân op 3 april 2014.

68 Uit een interview met Nidos blijkt het volgende: ‘Ook is er de mogelijkheid dat jongeren toch meer tijd nodig heb-
ben en wantrouwend zijn om binnen een tijdsbestek van drie maanden een kwalitatief goede aangifte te doen. Dat 
komt vaak aan de orde. Dan wordt geseponeerd. Het is goed om te overwegen of het niet beter is om de jongeren 
bijvoorbeeld een jaar zekerheid te geven en onder je te hebben als Nidos, zodat vertrouwen opgebouwd kan worden 
en er meer opsporingsindicaties kunnen volgen’ (interview met Nidos op 7 april 2014).

69 Interview met de vreemdelingenadvocaten op 21 augustus 2014 en Nidos op 7 april 2014.



Mensenhandel –  Naar een kindgericht beschermingssysteem voor alleenstaande minderjarige vreemdelingen
96

Kans op langdurige bescherming
De kans op langdurige bescherming via de verblijfsregeling mensenhandel wordt volgens een aantal 
respondenten minimaal geacht.70 Het mogelijke slachtoffer komt conform deze regeling in aanmerking 
voor een voortgezet verblijfsrecht wanneer de mensenhandelaar wordt veroordeeld, het mogelijke 
slachtoffer langer dan drie jaar op basis van een tijdelijk verblijfsrecht in Nederland verblijft of op basis 
van humanitaire gronden.71 De eerste twee gronden leiden voor deze groep eigenlijk nooit tot een toe-
kenning van een voortgezet verblijf, simpelweg omdat veroordelingen uitblijven en de meerderheid van 
de aangiften binnen afzienbare tijd wordt geseponeerd omdat er geen verdachte in beeld komt.72 Ook 
de kans op een voortgezet verblijf op basis van humanitaire gronden wordt door de advocaten gering 
geacht.73 De jongere lijkt onvoldoende aannemelijk te kunnen maken dat hij of zij slachtoffer is van 
mensenhandel en risico loopt op revictimisatie bij terugkeer naar het land van herkomst, met het ge-
volg dat zijn aanvraag niet wordt toegekend.74

Asiel daarentegen wordt door de advocatuur, de hulpverlening en voogdij vaak kansrijker geacht voor 
een duurzame verblijfsrechtelijke bescherming, ondanks dat in deze procedure minder aandacht is voor 
mensenhandel.75

Onzekerheid
Verblijfsrechtelijke procedures brengen onzekerheid met zich mee. Dit geldt des te meer voor minder-
jarigen. Internationaal is daarom voor kinderen de verplichting gesteld dat op korte termijn ingezet 
moet worden op het creëren van een duurzaam toekomstperspectief.76 Advocaten en voogden lijken de 
minderjarigen ook met het oog op de onzekerheid die gepaard gaat met de verblijfsregeling mensen-
handel te adviseren om te kiezen voor asiel.77

Zo blijkt uit de interviews dat jongeren allereerst moeite hebben met het begrijpen van de verblijfsrege-
ling mensenhandel en te overzien wat de consequenties zijn voor de keuze voor deze regeling.78 Volgens 
de vreemdelingenadvocaten en de voogden is het ook complex voor de jongere om te bevatten dat er 
twee verschillende regelingen zijn op basis waarvan hij mogelijk in aanmerking voor langdurige be-
scherming in Nederland. Dit levert bij de jongere al in een vroegtijdig stadium de nodige stress op, 
omdat van hem wel verwacht wordt dat hij een keuze maakt.79

70 Ibid.
71 Hoofdstuk B9, paragraaf 10 Vc. 2000.
72 Interviews met Jade op 14 maart 2014, met Nidos op 7 april 2014, met Fier Fryslân op 10 maart en met het prostitutie- 

en mensenhandelteam Drenthe op 1 april 2014. Zie ook Hoofdstuk 6.
73 Interview met de vreemdelingenadvocaten op 21 augustus 2014.
74 Zie hierover ook GRETA 2014 en Rijken, Dijk & van Mierlo 2013.
75 Zie ook Defence for Children/UNICEF 2013, p. 16 en Kamerstukken II 2013-14, 28638, nr. 121, pp. 7- 8.
76 Ook is een snelle en zorgvuldige procedure een beschermden factor voor de mentale gezondheid van alleenstaande 

minderjarige vreemdelingen (Fazel e.a. 2012).
77 Zie ook Hoofdstuk 4, waarin naar voren komt dat traumabehandeling niet altijd aangeboden wordt, omdat de on-

zekerheid omtrent de verblijfsprocedure te groot is.
78 Interviews met Jade op 14 maart 2014, met Nidos op 7 april 2014, met Fier Fryslân op 10 maart en met de vreemdelin-

genadvocaten op 21 augustus 2014.
79 Interview met Nidos op 7 april 2014.



Verblijfsrechtelijke bescherming
97

Daarnaast hebben de jongeren veel moeite te begrijpen dat het tijdelijk verblijfsrecht in de verblijfsrege-
ling mensenhandel is gekoppeld aan het opsporings- dan wel vervolgingsonderzoek. Deze voorwaarde 
heeft tot gevolg dat een onderzoek in theorie jaren kan duren, maar óók dat het onderzoek op elk mo-
ment gestopt kan worden en de zaak geseponeerd. Dit is moeilijk te begrijpen voor een minderjarige en 
levert in de praktijk de nodige onzekerheid op.80,81 Een ander gevolg van deze moeilijk te voorspellen 
gang van zaken is dat dit de psychosociale behandeling negatief beïnvloedt.82 Het komt voor dat be-
paalde behandelingen die nodig worden geacht, zoals traumabehandelingen, niet worden gestart om-
dat niet ingeschat kan worden of de behandeling ook daadwerkelijk afgemaakt kan worden. In de asiel-
procedure lijkt dit anders te liggen, omdat hier de termijnen meer vaststaan en niet afhankelijk zijn 
gemaakt van contingente factoren zoals de voortgang in het opsporings- dan wel vervolgingsonderzoek.

7.1.4 Gevolgen van de huidige verblijfsrechtelijke constructie
De huidige verblijfsrechtelijke constructie waarin een minderjarig slachtoffer zowel bescherming kan 
ontlenen aan asiel als wel aan de verblijfsregeling mensenhandel biedt een uitgebreide bescherming, 
maar heeft ook een keerzijde.83 Het leidt er namelijk toe dat jongeren onnodig lang in onzekerheid 
verblijven over hun toekomst, dat de procedure in grote mate leidend is in de bescherming van de jon-
gere84 en dat niet het verhaal van de jongere centraal staat in één verblijfsrechtelijke procedure.85 Immers 
in asiel en de verblijfsprocedure mensenhandel komen verschillende onderdelen van het verhaal aan 
bod.86 Waar in de asielprocedure gekeken wordt naar asielgerelateerde aspecten van het verhaal, komt 
in de verblijfsprocedure mensenhandel alleen het mensenhandelrelaas aan bod.87 De schotten tussen 
deze procedures leiden ertoe dat jongeren niet goed weten welke procedure past bij wat ze meegemaakt 
hebben en de meeste kans geeft op langdurige bescherming. Toch moet de jongere kiezen en staat niet 
in één procedure zijn volledige verhaal centraal. Dit levert al vroeg in de procedure stress en onzekerheid 
op voor de jongere.88

80 ‘Uit verschillende internationale studies blijkt dat er een relatie is tussen enerzijds de onzekerheid die kinderen er-
varen vanwege de (gerechtelijke) procedure waarin zij verkeren en anderzijds depressies en sociaal-emotionele pro-
blemen’ (Kalverboer 2014, p. 24). Zie ook Fazel et al., 2012. 

81 Interviews met Nidos op 7 april 2014, vreemdelingenadvocaten op 21 augustus 2014, Fier Fryslân op 10 maart en de 
Evenaar op 2 april.

82 Interviews met de Evenaar op 2 april en Fier Fryslân op 10 maart 2014.
83 Zie ook NRM7, §5.2.1.
84 Zie hiervoor Hoofdstuk 5.
85 Hoewel lidstaten verplicht te zijn in de strafrechtelijke procedure te voorkomen dat (minderjarige) slachtoffers on-

nodig bevraagd worden en door verschillende personen, valt hiervoor ook iets te zeggen om dit breder te trekken 
dan alleen de strafrechtelijke procedure en ook van toepassing te verklaren voor de vreemdelingrechtelijke proce-
dure (zie ook Richtlijn 2011/36/EU van het Europees Parlement en de Raad van 5 april 2011 inzake de voorkoming en 
bestrijding van mensenhandel en de bescherming van slachtoffers daarvan, en ter vervanging van Kaderbesluit 
2002/629/JBZ van de Raad (PbEU 2011, L 101/1), art. 12, lid en overweging 20).

86 Kaandorp & Blaak 2013, pp. 51 ev.
87 In de verblijfsregeling mensenhandel geldt bijvoorbeeld ‘dat niet-mensenhandelgerelateerde motieven om niet te 

durven terugkeren naar het land van herkomst zoals het risico van besnijdenis/herbesnijdenis niet worden meege-
nomen in de aanvraag voor een reguliere verblijfsvergunning op niet tijdelijke humanitaire gronden. Het betreft 
hier asielgerelateerde aspecten’ (Kamerstukken II 2013-2014, 28638, Nr. 121).

88 Interview met Nidos op 7 april 2014.

http://www.nationaalrapporteur.nl/publicaties/Zevende/


Mensenhandel –  Naar een kindgericht beschermingssysteem voor alleenstaande minderjarige vreemdelingen
98

Ook kan de onzekere situatie lang voortduren, aangezien de huidige verblijfsrechtelijke constructie het 
mogelijk maakt dat minderjarige vreemdelingen verblijfsrechtelijke procedures gaan ‘stapelen’.89 Zo 
kunnen minderjarige slachtoffers die in asiel een negatieve beslissing krijgen, daarna alsnog aangifte 
van mensenhandel doen zodat ze in aanmerking komen voor een verblijfsrecht conform de verblijfsre-
geling mensenhandel. Ook is het omgekeerde mogelijk, dat eerst de uitkomst van de verblijfsregeling 
mensenhandel wordt afgewacht, om daarna bij een negatieve beslissing alsnog asiel aan te vragen.90 Dit 
schuurt met de doelstelling die is geformuleerd in het actieplan niet-begeleide minderjarigen van 2010 – 
2014, waarin staat opgenomen dat ‘zo snel mogelijk over de toekomst van de niet-begeleide minderja-
rige moet worden beslist (bij voorkeur binnen zes maanden), waarbij rekening moet worden houden 
met de verplichting om te trachten familieleden op te sporen, andere herintegratiemogelijkheden in 
het land van herkomst te onderzoeken en na te gaan met welke oplossing de belangen van het kind het 
meest zijn gediend’.91

7.1.5 Verblijfsregeling toespitsen op minderjarige slachtoffers
Meerdere respondenten hebben te kennen gegeven dat de verblijfsregeling mensenhandel beter toege-
spitst moet worden op de bescherming van minderjarige slachtoffers van mensenhandel.92 Een aanpas-
sing van de verblijfsregeling is hiervoor nodig, maar waar deze aanpassingen uit moeten bestaan, daar 
is geen consensus over. Het meest concrete advies tot aanpassing kwam in 2013 van Defence for Children 
en UNICEF. Dit advies ziet op de aanpassing van de verblijfsregeling mensenhandel.

Advies Defence for Children en UNICEF
Kortweg komt het voorstel erop neer dat de verblijfsregeling mensenhandel zo aangepast moet 
worden dat minderjarige vreemdelingen die slachtoffer zijn van mensenhandel niet hoeven mee 
te werken met de opsporing en vervolging.93 Om dit te bereiken dient een extra grond toege-
voegd te worden aan het nieuwe beleidskader ‘ter bescherming van slachtoffers die geen aan-
gifte kunnen of willen doen’94, te weten de grond ‘minderjarigheid’.95 In dat geval komen min-

89 Stcrt. 2013, nr. 580.
90 Op 22 februari 2011 heeft de voormalig minister van Immigratie en Asiel zijn visie gestuurd naar de Tweede Kamer 

om toelatingsprocedures te stroomlijnen (Kamerstukken II 2010/11, 19 637, nr. 1400). De Beleidsvisie stroomlijning 
toelatingsprocedures betreft een pakket van maatregelen dat tot doel heeft het stapelen van (onnodige) procedures 
te voorkomen, de procedures te stroomlijnen en de doorlooptijden te verkorten (Stcrt. 2013, nr. 580).

91 Actieplan niet-begeleide minderjarigen (2010 – 2014), COM (2010) 213 final, 6 mei 2010.
92 Interviews met Jade op 14 maart 2014, met Nidos op 7 april 2014, met Fier Fryslân op 10 maart, met de vreemdelin-

genadvocaten op 21 augustus 2014 en met de Evenaar op 2 april.
93 In het advies worden ook twee andere punten aangedragen. Het eerste punt is dat ‘de invulling van voogdij en 

hulpverlening voorafgegaan [moet] worden door een belangenafweging in samenspraak met de minderjarige, die 
resulteert in een plan van aanpak om binnen een aanvaardbare termijn tot een duurzame oplossing te komen’ 
(Defence for Children/UNICEF 2013, p. 20) en ten derde moet de hulpverlening doorlopen ‘na het achttiende levens-
jaar en zo nodig doorlopen tot het 23e levensjaar’ (Ibid. p. 20). 

94 Slachtoffers van mensenhandel komen conform dit nieuwe beleidskader in aanmerking voor een tijdelijk verblijfs-
recht van één jaar wanneer zij aan een tweetal voorwaarden voldoen. Zo moet de politie een slachtofferverklaring 
afgeven en moet ofwel de politie verklaren dat van het slachtoffer vanwege dreiging niet gevergd kan worden dat hij 
aangifte kan doen ofwel dat de behandelaar onderbouwt dat het slachtoffer geen aangifte kan doen vanwege medi-
sche/psychische beperkingen (Zie NRM9, p. 173 voor een beschrijving van dit nieuwe beleidskader).

95 Defence for Children/UNICEF 2013, p. 21.

http://www.nationaalrapporteur.nl/publicaties/Negende/


Verblijfsrechtelijke bescherming
99

derjarigen namelijk ook in aanmerking voor een tijdelijk verblijfsrecht mensenhandel voor de 
duur van een jaar zonder mee te werken aan het opsporingsonderzoek.96

Het is een helder advies en raakt aan de knelpunten die ook in dit onderzoek naar voren komen. Niet-
temin kunnen er ook een aantal kanttekeningen bij geplaatst worden.97 Zo wordt in het advies onvol-
doende duidelijk gemaakt hoe tijdens de bedenktijd de identificatie van slachtoffers plaatsvindt.98 Dit 
terwijl identificatie noodzakelijk is om een tijdelijk verblijf conform het schrijnend pad af te geven99 en 
om oneigenlijk gebruik van de verblijfsregeling mensenhandel door niet-slachtoffers en mensenhan-
delaren100 tegen te gaan. Daarnaast ziet het voorstel op het loslaten van het medewerkingsvereiste, 
hetgeen naar verwachting nadelig is voor de opsporing en het voorkomen van toekomstig slachtoffer-
schap.101

7.2 Punten ter verbetering in de verblijfsrechtelijke bescherming

Er moet een specifieke verblijfsregeling komen voor minderjarige slachtoffers van mensenhandel waar-
in het verhaal van de jongere centraal staat én waar binnen een zo kort mogelijke termijn een duurzame 
oplossing wordt gevonden.102 Om dit te bereiken is het nodig dat de verblijfsprocedure mensenhandel 
én de asielprocedure in elkaar worden gevlochten. In Hoofdstuk 8 wordt de eerste aanzet gegeven om 
te komen tot een verblijfsmodel specifiek voor minderjarige slachtoffers.

96 Defence for Children en Unicef zijn van mening dat als na een jaar blijkt dat de terugkeer van de minderjarige niet 
gerealiseerd kan worden, dan dient de minderjarige vreemdeling een permanente verblijfsvergunning te krijgen 
(Ibid).

97 Defence for Children en Unicef lijken dit zelf ook te erkennen: ‘Om de bescherming voor minderjarige buiten-
landse slachtoffers in lijn te brengen met de internationale kinderrechtennormen en de knelpunten weg te nemen, 
zou er beleid moeten worden gemaakt voor deze groep minderjarige slachtoffers. Een bijzondere procedure voor 
verblijfsrecht en bescherming van minderjarige slachtoffers zou opgenomen moeten worden in de vreemdelingen-
wet. Om pragmatische redenen stellen UNICEF en Defence for Children voor om met een aanpassing in het huidige 
beleid tot een regeling te komen. Dit zal sneller te realiseren zijn en zo tijdig een oplossing bieden voor minderja-
rige slachtoffers in Nederland’ (Defence for Children/UNICEF 2013, p. 20).

98 Defence for Children/Unicef zeggen hierover: ‘Aan de mening van de voogd van Nidos over bijvoorbeeld de identi-
ficatie van slachtofferschap mensenhandel […] zou binnen het vreemdelingenrecht veel meer gewicht moeten 
toekomen’ (Defence for Children/UNICEF 2013, p. 14). Zie over mogelijke kanttekeningen bij deze opvatting ook 
Hoofdstuk 3.

99 De politie dient conform het schrijnend pad een slachtofferverklaring te overleggen aan de IND (Hoofdstuk B8, 
paragraaf 3 Vc. 2000).

100 Zie §3.1.5, waarin staat beschreven dat bij hulpverleners en opsporingsambtenaren soms de indruk bestaat dat men-
senhandelaren misbruik maken van de verblijfsvergunning met het doel slachtoffers uit te buiten.

101 Voor de opvatting dat de ontkoppeling mogelijk beter zou aansluiten bij het verwerkingsproces van het slachtoffer 
is vooralsnog weinig tot geen bewijs te vinden. Uit de evaluatie van de pilot COSM (Van London & Hagen 2012) lijkt 
juist te volgen dat de grote bereidheid van slachtoffers om mee te werken met de politie eerder toegeschreven kan 
worden aan het recht op verblijf en opvang in Nederland, dan aan de opvang en behandeling binnen de COSM (Ibid, 
p. 70). Zie ook NRM9, p. 192.

102 Zie ook Greta 2014, aanbeveling 9. 

http://www.nationaalrapporteur.nl/publicaties/Negende/




8 Conclusie en aanbevelingen

Alleenstaande, minderjarige vreemdelingen zijn kwetsbaar. In dit rapport staan díe minderjarige vreem-
delingen centraal die in Nederland zijn aangetroffen en in beeld komen als mogelijk slachtoffer van 
mensenhandel. Dit zijn ongeveer 85 mogelijke slachtoffers per jaar. Internationaal is vastgelegd dat voor 
deze groep verregaande bescherming vereist is. Een bescherming waarin het kind centraal staat. Deze 
bescherming dient vooreerst het belang van het kind maar is ook gericht op de opsporing en vervolging 
van de mensenhandelaren, zodat ook toekomstig slachtofferschap voorkomen kan worden. De bescher-
ming van slachtoffers en de opsporing en vervolging vormen immers twee kanten van dezelfde me-
daille.

Kernboodschap
Het belang van het kind moet het uitgangspunt vormen bij de bescherming van minderjarige 
slachtoffers.

Uit dit rapport blijkt dat in Nederland veel in gang is gezet om alleenstaande minderjarige vreemdelin-
gen te beschermen tegen mensenhandel en het kind centraal te zetten in de bescherming. Het opzetten 
van de beschermde opvang in 2008 naar aanleiding van de Koolviszaak heeft hiervoor het fundament 
gelegd. Een opvang die specifiek gericht is op alleenstaande minderjarige vreemdelingen die slachtoffer 
zijn van mensenhandel en waarin hulpverleners, jeugdbeschermers en mensenhandelrechercheurs sa-
menwerken. De beschermde opvang vormt een belangrijke stap richting bescherming van deze jonge-
ren en richting het frustreren van hun mensenhandelaren. Niettemin is uit het onderzoek gebleken dat 
de volle potentie van de beschermde opvang onvoldoende wordt benut en dat is voor alle betrokken 
partijen onbevredigend.

In dit onderzoek is die alleenstaande minderjarige vreemdeling gevolgd, van binnenkomst in Neder-
land, langs screening, opvang, het moment waarop hij zijn verhaal vertelt tot en met de beslissingen die 
over hem zowel strafrechtelijk als vreemdelingrechtelijk worden genomen. Hieruit is gebleken dat met 
name ‘de verblijfsrechtelijke keuze’ die de jongeren al in een vroegtijdig stadium maken drukt op de 
effectiviteit van de beschermde opvang en daarmee op de bescherming van de jongere.

Deze ‘keuze’ leidt tot stress en onzekerheid bij de jongere. Dit vermindert de kans dat de jongere daad-
werkelijk zijn verhaal doet bij de IND of bij de politie, waardoor niet alle relevante informatie voor de 
beslissing of een minderjarige langdurige bescherming nodig heeft, boven tafel komt. Bovendien wordt 
de politie hierdoor in de opsporing van mensenhandelaren belemmerd, omdat de signalen uit het ver-
haal die kunnen leiden naar de mensenhandelaren niet of onvoldoende bij de opsporing terechtkomen. 
Dit laatste klemt temeer nu blijkt dat deze jongeren steeds vaker kiezen voor asiel en een eerder door de 



AANMELDCENTRUM TER APEL

BESCHERMDE OPVANG

SCHRIJNEND PAD

STANDAARD PAD

Is één van deze opties van toepassing op de jongere?

Verhaal

1 
D

A
G

3 
M

A
A

N
D

EN

1 
JA

A
R

5 
JA

A
R

1 
JA

A
R

JONGERE VERTELT ÉÉN KEER VERHAAL AANVRAAG SCHRIJNEND PAD

VOORTGEZET VERBLIJF

ALLEEN ASIEL

GEEN TOEKENNING VOORTGEZET VERBLIJF

Ketenbrede signalering

Is de jongere mogelijk slachtoffer mensenhandel

Multidisciplinaire risicoanalyse

Is de jongere in staat om aangifte/verhaal te doen?

Bij jongere inzetten op:
• Behandelen en/of
• Verminderen dreiging mensenhandelaren

Is de jongere in staat om aangifte/verhaal te doen?

Vervolgingsbeslissing 
officier van justitie

Opsporingsonderzoek 
loopt één jaar of langer

Grond voor asiel en/of 
mensenhandel humanitair

Opnemen verhaal op kindvriendelijke wijze 
ten behoeve van opsporingenverblijf 

Verklaring van slachtofferschap
• verklaring medische/psychische beperking, of
• verklaring ernstige dreiging van mensenhandelaren

Jongere mag in Nederland verblijven

Reguliere opvang

Jongere mag niet in Nederland verblijven op gronden voor mensenhandel en asiel

A
A

N
M

ELD
PRO

CED
U

RE

NEE

JA

JA

JA

NEE

NEE

NEE

NEE

JA

BED
EN

K
TIJD

TIJD
ELIJK

 V
ERBLIJF (hum

anitair tijdelijk)

G
EÏN

TEG
R

EER
D

E V
ER

B
LIJFSPR

O
CED

U
R

E: V
ER

B
LIJFSR

EG
ELIN

G
 M

EN
SEN

H
A

N
D

EL EN
 A

SIEL

VO
O

RTG
EZET V

ERBLIJF 
(hum

anitair niet tijdelijk)
G

EEN
 VO

O
RTG

EZET
V

ERBLIJF

1

2

3

A B C 4

5

Figuur 8.1 Minderjarig slachtoffer centraal in kindbeschermingssyteem



Conclusie en aanbevelingen
103

ketenpartners vermoed mensenhandelverhaal derhalve niet aan het licht komt. Tot slot heeft de hui-
dige verblijfsrechtelijke constructie tot gevolg dat jongeren de verblijfsregeling mensenhandel en asiel 
gaan stapelen, waardoor jongeren onnodig lang in onzekerheid verblijven.

Als de procedure zo zou worden ingericht dat die keuze niet gemaakt hoeft te worden en het verhaal los 
van het doel waarvoor het wordt verteld centraal zou staan, betekent dit zowel voor de bescherming van 
deze slachtoffers als voor de bestrijding van mensenhandel een stap voorwaarts. Een belangrijke ver-
volgstap op de inrichting van de beschermde opvang en een betere benutting van de mogelijkheden 
welke zij biedt. De aanbeveling hiertoe staat centraal in §8.3. In de volgende paragrafen wordt stap voor 
stap uiteengezet hoe gekomen kan worden tot een uitgebreid kindvriendelijk beschermingssysteem of 
wel een ‘comprehensive child-sensitive protection system’. Het implementeren van een dergelijk kindgericht 
beschermingssysteem in Nederland is ook in lijn met de Europese strategie ter uitroeiing van mensen-
handel 2012 – 2016 waarin dit als actiepunt is opgenomen.

Naar een ‘kindgericht beschermingssysteem’
Om de basis te leggen voor een kindgericht beschermingssysteem worden vijf aanbevelingen gedaan die 
samenhangen met de vijf thema’s in dit rapport: (i) signalering, (ii) (psychosociale) bescherming, (iii) 
opsporing en vervolging, (iv) verblijfsrechtelijke bescherming en (v) bescherming in de vervolgopvang. 
Per thema worden evenwel meerdere punten ter verbetering genoemd en het opvolgen van deze punten 
dragen bij aan een nog effectiever kindgericht beschermingssysteem.

Op hoofdpunten betekent dit voor het opzetten van een kindgericht beschermingssysteem dat signale-
ring ketenbreed plaatsvindt, zodat de kans wordt vergroot dat het slachtoffer al in een vroeg stadium 
wordt herkend en in een veilige opvang de tijd krijgt om tot rust te komen. In deze opvang wordt tege-
lijkertijd de kwetsbaarheid van de jongere in kaart gebracht, zodat duidelijk wordt of van de jongere 
verwacht mag worden dat hij zijn verhaal vertelt, of dat hij daarvoor meer tijd nodig heeft. Als de jon-
gere in staat is om zijn verhaal te vertellen, is het belangrijk dat er één procedure bestaat waarin het 
volledige verhaal centraal staat en waaruit de IND en de politie zelf de informatie filteren om te beoor-
delen of de jongere langdurige bescherming nodig heeft en te bepalen welke handelingen opportuun 
zijn om de mensenhandelaar op te sporen.

Het kindgerichte beschermingssysteem en de vijf aanbevelingen, worden schematisch weergegeven in 
figuur 8.1. Zoals in het figuur naar voren komt, zien de vijf aanbevelingen op verschillende momenten 
in de procedure die de jongere doorloopt. De aanbevelingen vormen één geheel. Zij zijn aldus als een 
ketting: een schakel eruit en de ketting breekt. Het figuur en dit onderzoek kunnen ook de opmaat 
vormen naar een specifiek onderdeel van het nationaal verwijsmechanisme voor alleenstaande minder-
jarige vreemdelingen die in beeld komen als mogelijk slachtoffer van mensenhandel.

8.1 Ketenbreed signaleren

Alleenstaande minderjarige vreemdelingen die in Nederland zijn aangetroffen, zien op Aanmeldcen-
trum (AC) Ter Apel een aantal verschillende organisaties: eerst de Vreemdelingenpolitie, vervolgens de 
IND en tot slot het Ter Apelteam Nidos. Hoewel deze drie organisaties zijn getraind op het signaleren 
van slachtoffers van mensenhandel, wordt dit met name overgelaten aan het Ter Apelteam Nidos. Hier 
liggen mogelijkheden om te komen tot een meer gedegen signalering. Als de Vreemdelingenpolitie en 



Mensenhandel –  Naar een kindgericht beschermingssysteem voor alleenstaande minderjarige vreemdelingen
104

de IND actief betrokken zijn bij de signalering dan heeft dit tot voordeel dat signalen onderling kunnen 
worden gedeeld en gebundeld en dat gereflecteerd kan worden op elkaars bevindingen. Bijkomend 
voordeel is dat de verschillende organisaties kunnen leren van elkaars expertise in de signalering van 
mensenhandel en vanaf het moment van signalering al betrokken zijn bij de bescherming van het mo-
gelijke minderjarige slachtoffer.

Een ketenbrede signalering leidt tot een meer gedegen signalering, maar om de volle potentie van de 
beschermde opvang te benutten is het ook nodig dat aan de signalering het juiste gevolg wordt gegeven. 
Oftewel bij de geringste aanwijzing van mensenhandel heeft het mogelijke slachtoffer recht op een 
bedenktijd van drie maanden. Toch wordt de beschermde opvang, anders dan bedoeld, voor een groot 
deel bezet door jongeren die niet meer dan drie weken rusttijd krijgen ingevolge de asielprocedure. Dit 
is contraproductief omdat de organisaties die samenwerken in de beschermde opvang in drie weken tijd 
onvoldoende in staat zijn om de kwetsbaarheden van de jongere in kaart te brengen met het oog op de 
verblijfsrechtelijke en strafrechtelijke bescherming.

Het uitgangspunt voor opname in de beschermde opvang moet zijn dat sprake is van de geringste aanwij-
zing van slachtofferschap mensenhandel en een bedenktijd van drie maanden. Alleen dan wordt recht 
gedaan aan de bescherming van deze groep en wordt de potentie van de beschermde opvang, waar steeds 
intensiever wordt samengewerkt met partners uit de opsporing en de hulpverlening, volledig benut.

Voorgaande overwegingen leiden tot de volgende aanbeveling:

Aanbeveling 1
Aan de staatssecretaris van Veiligheid en Justitie wordt aanbevolen de procedure op AC Ter Apel 
zo in te richten dat gekomen wordt tot ketenbrede signalering en aan de jongeren die worden 
opgevangen in de beschermde opvang altijd de bedenktijd conform de verblijfsregeling mensen-
handel wordt verleend.

8.2 Breng kwetsbaarheid multidisciplinair in kaart

De bedenktijd, die maximaal drie maanden duurt, geeft hulpverleners, de voogd en de politie de tijd om 
door middel van een multidisciplinaire risicoanalyse na te gaan of, en onder welke omstandigheden, 
van de jongere verwacht kan worden dat hij aangifte doet, meewerkt aan de opsporing dan wel zijn 
verhaal vertelt (zie figuur 8.1, onder 2). Deze risicoanalyse is in lijn met de Europese Richtlijn mensen-
handel (2011) en de Europese Richtlijn seksuele uitbuiting van kinderen (2011) en ziet op het in kaart 
brengen van de kwetsbaarheid van de jongere. In deze risicoanalyse kan onder meer gekeken worden 
naar medische, psychische, culturele, religieuze en orthopedagogische omstandigheden en factoren die 
samenhangen met het slachtofferschap van mensenhandel. Ten behoeve van deze analyse is het in casu 
nodig dat de politie, Nidos, Jade, de IND en de Evenaar intensief en op structurele basis gaan samenwer-
ken.

De multidisciplinaire risicoanalyse is tevens een middel om te bepalen welke hulpvraag de jongere 
heeft, welke zorg nodig is, welk soort vervolgopvang geschikt is en of hij daar aanvullende begeleiding 
en bescherming nodig heeft. Ook kunnen de bevindingen die voortkomen uit de analyse eventueel als 
bewijs meegenomen worden in de vreemdeling- en strafrechtelijke procedure. Daar staat tegenover dat 



Conclusie en aanbevelingen
105

tijdens het afnemen van de multidisciplinaire risicoanalyse ook kan blijken dat de signalering niet klop-
te en de jongere geen slachtoffer van mensenhandel betreft. Dit heeft als voordeel dat de jongere dan 
ook uitgeplaatst kan worden naar de reguliere opvang en kan instromen in de procedure die voor hem 
wel geschikt is. Deze multidisciplinaire risicoanalyse past ook goed tegen de achtergrond van de ontwik-
keling van het Nationaal verwijsmechanisme waarin neergelegd wordt wie wat doet in de bescherming 
van het slachtoffer van mensenhandel.

Voor de bescherming van de jongere is het noodzakelijk dat deze multidisciplinaire risicoanalyse in de 
bedenktijd wordt uitgevoerd. Mocht in de praktijk blijken dat de termijn van drie maanden te kort is, 
dan kan conform de Europese Richtlijn tijdelijk verblijf mensenhandel uit 2004 overwogen worden om 
de bedenktijd eenmalig te verlengen.

Voorgaande overwegingen leiden tot de volgende aanbeveling:

Aanbeveling 2
Aan de staatssecretaris van Veiligheid en Justitie wordt aanbevolen om zorg te dragen dat van 
elke jongere in de beschermde opvang een multidisciplinaire risicoanalyse wordt afgenomen, 
waarbij diens kwetsbaarheden in beeld worden gebracht, onder meer met het doel om vast te 
stellen of van de jongere verwacht kan worden dat hij aangifte doet, meewerkt aan de opsporing 
dan wel zijn verhaal vertelt.

8.3 Het verhaal van de jongere centraal

De bescherming van minderjarige slachtoffers van mensenhandel hangt in grote mate af van de ver-
blijfsrechtelijke procedure waarvoor zij kiezen; de verblijfsregeling mensenhandel of de asielprocedure. 
De keuze tussen de verblijfsregeling mensenhandel en asiel is lastig en de keuze die wordt gemaakt heeft 
vergaande consequenties, zowel voor de jongere zelf als voor de te nemen beslissingen door de rele-
vante instanties.

Voor de jongeren is het lastig omdat zij niet goed weten welk deel van hun verhaal zij in welke proce-
dure worden geacht te vertellen, welke procedure het beste past bij wat zij hebben meegemaakt en 
omdat ze delen van hun verhaal meerdere keren aan verschillende instanties moeten vertellen. Dit zorgt 
bij hen al tijdens de reflectieperiode voor onzekerheid en stress, hetgeen de kwaliteit van het verhaal of 
de aangifte naar verwachting niet ten goede komt. Ook verschilt thans de mate waarin zij die keuze geïn-
formeerd kunnen maken en daarbij beschikken over adequate juridische voorlichting.

Jongeren spreken afhankelijk van de keuze die zij maken met ofwel de IND, die vraagt naar gronden voor 
asiel, ofwel met de politie, die vraagt naar opsporingsindicaties voor mensenhandel. In geen van beide 
gesprekken wordt het hele verhaal van de jongere als uitgangspunt genomen. Bij onzekerheid over wat 
van hen wordt verwacht is het risico op een verkeerde inschatting groot en daarmee op inconsistenties 
en zelfs ongeloofwaardigheid.

Bij een keuze voor asiel gaat opsporingsinformatie verloren, en de praktijk leert dat de meerderheid van 
de jongeren in eerste instantie kiest voor de asielprocedure, omdat deze procedure meer zekerheid lijkt 
te bieden. Dit heeft tot gevolg dat de politie het verhaal niet hoort, de jongere geen vragen kan stellen, 



Mensenhandel –  Naar een kindgericht beschermingssysteem voor alleenstaande minderjarige vreemdelingen
106

en daardoor onvoldoende zicht krijgt op de (mogelijke) mensenhandelaren die de jongeren hebben 
uitgebuit. Zo heeft het Koolvisonderzoek geleerd dat juist het herkennen van patronen in de vele verha-
len van slachtoffers cruciaal kan zijn voor het opsporen van mensenhandelnetwerken. Niettemin zijn er 
ook jongeren die na een negatieve beslissing op de asielaanvraag, soms alsnog aangifte doen van men-
senhandel. Maar de politie geeft aan dat op dat moment de opsporingsindicaties vaak al lang opge-
droogd zijn en dat ze hier nauwelijks nog wat mee kunnen. Dan komt de aangifte te laat.

Het integreren van de verblijfsregeling mensenhandel en asiel (zie figuur 8.1, onder 3) doet recht aan 
een kindgericht beschermingssysteem waarin het belang van het kind centraal staat. In zo’n constructie 
kan het verhaal op kindvriendelijke wijze worden opgenomen, bijvoorbeeld in een kindvriendelijke 
studio, waarbij aandacht is voor het hele verhaal. Het is dan aan de IND en de politie om de informatie 
uit het verhaal te filteren die van belang is voor de opsporing van mensenhandelaren dan wel voor 
verblijfsgronden ten behoeve van langdurige bescherming op basis van de asielprocedure of de verblijfs-
regeling mensenhandel. Dat maakt het van belang om bij het opnemen van het verhaal zowel de politie 
als de IND te betrekken.

Voorgaande overwegingen leiden tot de volgende aanbeveling:

Aanbeveling 3:
Aan de staatsecretaris van Veiligheid en Justitie wordt aanbevolen een specifieke verblijfsproce-
dure voor alleenstaande minderjarige vreemdelingen die mogelijk slachtoffer zijn van mensen-
handel te creëren waarin het verhaal van de jongere centraal staat.

8.4 Stem termijn van verblijfsprocedure af op minderjarigheid

Door het verhaal van de jongere centraal te stellen en de verblijfsregeling mensenhandel en asiel in el-
kaar te schuiven, kan in principe sneller duidelijkheid ontstaan over het toekomstperspectief van de 
jongere. Met andere woorden, of de jongere in Nederland langdurige bescherming krijgt, of dat hij moet 
terugkeren naar land van herkomst. Dit is ook conform de internationale consensus om sneller duide-
lijkheid te geven aan jongeren over hun toekomst.

In figuur 8.1 (onder 4) is een aanzet gegeven tot een kindgericht beschermingssysteem met het uitgangs-
punt dat binnen een redelijke termijn gekomen wordt tot duidelijkheid over de toekomst van de min-
derjarige. De eerste stap hiertoe is de integratie van de verblijfsregeling mensenhandel en asiel  waardoor 
het verhaal van de jongere in één procedure wordt getoetst op gronden vanuit asiel en mensenhandel 
ten behoeve van langdurige bescherming. Door deze integratie blijven drie op zichzelf staande opties 
over om in aanmerking te komen voor langdurig verblijf. De eerste twee opties vinden hun grond mede 
in het strafrecht en de derde is zuiver vreemdelingrechtelijk.

De eerste twee opties zijn als volgt: In de huidige verblijfsregeling mensenhandel is het zo dat het slacht-
offer recht heeft op langdurig verblijf wanneer mede op basis van zijn verklaringen een veroordeling 
heeft plaatsgevonden en mensenhandel ten laste is gelegd of wanneer de strafzaak drie jaar of langer 
duurt. Wanneer de strafzaak voortduurt wordt de tijdelijke verblijfsvergunning die in eerste instantie 
voor een jaar wordt verleend, tot twee keer toe verlengd met een jaar. Dit kan betekenen dat een min-
derjarig slachtoffer drie jaar lang in onzekerheid kan zitten alvorens hij duidelijk krijgt of hij in Neder-



Conclusie en aanbevelingen
107

land mag verblijven. Deze termijn is lang, kent vele onzekere momenten en juist voor minderjarigen 
slachtoffers behoeft deze aanpassing. Deze twee opties zijn in het voorgestelde beschermingssysteem 
als volgt veranderd. Een slachtoffer heeft recht op langdurige bescherming wanneer de officier van jus-
titie besluit om in de zaak waar de minderjarige aangifte heeft gedaan of heeft meegewerkt aan de op-
sporing, de verdachte te gaan vervolgen dan wel wanneer het opsporingsonderzoek één jaar of langer 
doorloopt. Er is voor gekozen om de mogelijkheid tot verlenging van het tijdelijk verblijfsrecht los te 
laten met het oog op de minderjarige leeftijd van het mogelijke slachtoffer. Deze termijn van één jaar is 
bijvoorbeeld ook in lijn met de termijn die in het schrijnend pad wordt aangehouden.

De derde optie die aanpassing behoeft betreft de beoordeling van de IND. Van de IND wordt in lijn met 
de termijn die in de tweede optie wordt gehanteerd, verwacht dat zij binnen één jaar beslist of er gron-
den zijn voor langdurig verblijf in Nederland op basis van asiel, mensenhandel of beide. Als de jongere 
voldoet aan één van deze drie opties, is er genoeg basis om te beslissen dat de jongere recht heeft op 
langdurig verblijf.

Daar staat tegenover dat wanneer het verhaal getoetst is en het minderjarige slachtoffer aan geen van de 
gronden voldoet, hij niet in aanmerking komt voor langdurige bescherming in Nederland. Omdat hij 
op dat moment al tegelijkertijd de asielprocedure en de verblijfsregeling mensenhandel heeft doorlo-
pen, is het niet meer mogelijk om deze procedures te stapelen en komt er sneller duidelijkheid over 
waar zijn toekomst ligt.

Voorgaande overwegingen leiden tot de volgende aanbeveling:

Aanbeveling 4:
Aan de staatssecretaris van Veiligheid en Justitie wordt aanbevolen om de termijnen in de speci-
fieke verblijfsregeling voor alleenstaande minderjarige vreemdelingen die mogelijk slachtoffer 
zijn van mensenhandel af te stemmen op de minderjarige leeftijd van de jongere.

8.5 Zet bescherming na bereiken meerderjarigheid voort

Een substantieel deel van de minderjarigen die in de beschermde opvang wordt opgenomen wordt in 
de beschermde opvang meerderjarig en mag hierna niet meer dan drie maanden verblijven in de be-
schermde opvang (zie figuur 8.1, onder 5). Uit het onderzoek is gebleken dat voor de meest kwetsbaren 
in deze groep de stap van de beschermde opvang naar een asielzoekerscentrum te groot is. Waar de 
jongvolwassene in de beschermde opvang kon rekenen op intensieve begeleiding, een voogd en een 
mentor, valt deze bescherming in de vervolgopvang grotendeels weg. Dit vergroot het risico dat eventu-
ele (psychosociale) problematiek waar sommige jongeren mee te maken hebben niet voldoende wordt 
onderkend in de vervolgopvang, dat signalen van mensenhandel minder snel worden gezien en dat de 
ingezette hulpverlening aan het mogelijke slachtoffer niet op het juiste niveau voortgezet wordt. Niet-
toereikende begeleiding en hulpverlening kan ook het risico op herhaald slachtofferschap vergroten.

Om deze kwetsbare jongvolwassenen goed te beschermen worden op twee punten aanpassingen voor-
gesteld. De eerste is dat jongeren die net voor hun achttiende in de beschermde opvang worden ge-
plaatst, de drie fasen van de begeleidingsmethodiek kunnen doorlopen, te weten wennen, wonen en 
vertrek. Deze drie fasen duren normaal zes tot negen maanden. Als de termijn die jongeren mogen 



Mensenhandel –  Naar een kindgericht beschermingssysteem voor alleenstaande minderjarige vreemdelingen
108

verblijven in de beschermde opvang afhankelijk wordt gemaakt van de afronding van het begeleidings-
plan, dan krijgen ook de jongvolwassenen voldoende tijd om los te komen van hun mensenhandelaar 
en weerbaar te worden alvorens ze doorgeplaatst worden.

Het tweede punt is dat met name voor de ondersteuning van de meest kwetsbare jongvolwassenen die 
na hun achttiende doorgeplaatst worden naar de reguliere opvang van het COA een vorm van zorgcoör-
dinatie ontbeert. Aan de hand van de bevindingen die voortkomen uit de multidisciplinaire risicoana-
lyse moet bekeken worden of een jongvolwassene meer begeleiding nodig heeft in de vervolgopvang. 
Hiertoe zijn voorstellen gedaan door Defence for Children/UNICEF en door Nidos. Onderzocht moet 
worden welke vorm van zorgcoördinatie het meest geschikt is.

Voorgaande overwegingen leiden tot de volgende aanbeveling:

Aanbeveling 5
Aan de staatsecretaris van Veiligheid en Justitie wordt aanbevolen om de termijn in de bescherm-
de opvang afhankelijk te maken van de afronding van het begeleidingsplan en dat een vorm van 
zorgcoördinatie mogelijk wordt gemaakt voor de meest kwetsbare jongvolwassenen die achttien 
jaar worden in de beschermde opvang en uitstromen naar de vervolgopvang.



  Bibliografie

Abas e.a. 2013
M. Abas, N.V. Ostrovschi, M. Prince, V.I. Gorceag, C. Trigub & S. Oram. Risk factors for mental disorders in 
women survivors of human trafficking: a historical cohort study. In BMC Psychiatry, 13:204, 2013.

Alempijevic e.a. 2007
D. Alempijevic et.al, ‘Forensic Medical Examination of Victims of Trafficking in Human Beings’, Torture, 
Vol. 17 Number 2/2007.

Barrows & Finger 2008
J. Barrows & R. Finger. ‘Human Trafficking and the Healthcare Professional’. Southern Medical Journal, Vol. 
101/5, 2008.

Blaak e.a. 2013
M. Blaak e.a. Handboek Internationaal Jeugdrecht. Leiden: Defence for Children (digitale versie), 2013.

Bokhorst, van der Steeg en van der Poot 2011
R.J. Bokhorst, M. Steeg & C.J. van der Poot, Rechercheprocessen bij de bestrijding van georganiseerde criminaliteit. 
WODC, Cahier 2011-11. Beschikbaar op https://www.wodc.nl/onderzoeksdatabase/1439a-succes-en- 
faalfactoren-in-politiele-sturing-van-recherchestrategieen.aspx (geraadpleegd op 16 juni 2015).

Bruins & Van Dam 2012
L. Bruins & R. Van Dam, Indicatiestelling van minderjarige slachtoffers van mensenhandel: Een onderzoek in opdracht 
van Stichting Nidos en Afdeling Schipholteam. Hogeschool Leiden, 2012.

CBSS 2013
Council of the Baltic Sea States Child Centre. Expert Group for Cooperation on Children at Risk, Children 
trafficked for exploitation in begging and criminality. A challenge for law enforcement and child protection, Council of 
the Baltic Sea States 2013.

Claassen & Veerman 2014
B. Claassen & P. Veerman. 18 jaar en kwetsbaar: Voorstel voor het begeleiden van kwetsbare (mogelijke) slachtoffers 
van mensenhandel bij het bereiken van de meerderjarige leeftijd. Utrecht, april 2014. – vertrouwelijk

De Pater 2013 – vertrouwelijk
W. De Pater. Alleenstaande minderjarige vreemdelingen: Methodiek beschermde opvang. Pro Education, COA, 2013.

https://www.wodc.nl/onderzoeksdatabase/succesfactoren-in-de-sturing-van-politiele-recherchestrategieen-bij-de-bestrijding-van-georganiseerde-criminaliteit.aspx


Mensenhandel –  Naar een kindgericht beschermingssysteem voor alleenstaande minderjarige vreemdelingen
110

De Vries 2012
I. de Vries, ‘Mensenhandel en medisch-psychologische rapportages’, Asiel & Migrantenrecht 2012-9, pp. 
481-490, 2012.

Defence for Children/UNICEF 2013
M. Kaandorp, J. Murk, t. Noten, L. Bosch, I de Witte, J. Vollebrecht, C. van Oss, Beter beschermd in de B8.3: 
Een duurzame oplossing voor minderjarige buitenlandse slachtoffers mensenhandel. Defence for Children/Unicef/
ECPAT, 2013. Beschikbaar op www.defenceforchildren.nl/images/13/2858.pdf. (geraadpleegd 2 oktober 2014).

EMN 2013
R. Sondeijker & T. Tijm, Herkennen van slachtoffers van mensenhandel in de Nederlandse asiel- en gedwongen vertrek-
procedures. Rijswijk: Ministerie van Veiligheid en Justitie, 2013.

Fazel et al., 2012
M. Fazel, R.V. Reed, C. Panter-Brick & A. Stein, ‘Mental health of displaced and refugee children resettled 
in high-income countries: Risk and protective factors’. Lancet, 379 (9812), 266-282, 2012.

FRA 2009
European Union Agency for Fundamental Rights. Child Trafficking in the EU: Challenges perspectives and good 
practices. 2009. Beschikbaar op http://fra.europa.eu/en/publication/2009/child-trafficking-eu-challenges-
perspectives-and-good-practices (geraadpleegd op 31 juli 2014).

FRA 2010
European Union Agency for Fundamental Rights. Separated, asylum-seeking children in European Union Mem-
ber States: Comparative report. 2010. Beschikbaar op http://fra.europa.eu/en/publication/2012/separated-
asylum-seeking-children-european-union-member-states (geraadpleegd op 31 juli 2014).

FRA 2014
European Union Agency for Fundamental Rights. Guardianship for children deprived of parental care – A hand-
book to reinforce guardianship systems to cater for the specific needs of child victims of trafficking. 2014. Beschikbaar op 
http://fra.europa.eu/en/publication/2014/guardianship-children-deprived-parental-care-handbook-
reinforce-guardianship (geraadpleegd op 23 juli 2014).

GATE 2013
Guardians against Child Trafficking and Exploitation. De rol van voogden in de bescherming tegen kinderhandel en 
uitbuiting. 2013. Defence for Children/ECPAT. Beschikbaar op http://www.defenceforchildren.nl/p/385/3218/
mo233-m80/mo481-cg328/mo480-cg328/de-rol-van-voogden-in-de-bescherming-tegen-kinderhandel-en-
uitbuiting (geraadpleegd op 31 juli 2014).

GRETA 2014
Group of Experts on Action against Trafficking in Human Beings, Report concerning the implementation of the 
Council of Europe Convention on Action Against Trafficking in Human Beings by the Netherlands: First evaluation round. 
2014, (10).

http://www.defenceforchildren.nl/images/13/2858.pdf
http://fra.europa.eu/en/publication/2009/child-trafficking-eu-challenges-perspectives-and-good-practices
http://fra.europa.eu/en/publication/2009/child-trafficking-eu-challenges-perspectives-and-good-practices
http://fra.europa.eu/en/publication/2012/separated-asylum-seeking-children-european-union-member-states
http://fra.europa.eu/en/publication/2012/separated-asylum-seeking-children-european-union-member-states
http://www.defenceforchildren.nl/p/385/3218/mo233-m80/mo481-cg328/mo480-cg328/de-rol-van-voogden-in-de-bescherming-tegen-kinderhandel-en-uitbuiting
http://www.defenceforchildren.nl/p/385/3218/mo233-m80/mo481-cg328/mo480-cg328/de-rol-van-voogden-in-de-bescherming-tegen-kinderhandel-en-uitbuiting
http://www.defenceforchildren.nl/p/385/3218/mo233-m80/mo481-cg328/mo480-cg328/de-rol-van-voogden-in-de-bescherming-tegen-kinderhandel-en-uitbuiting
http://fra.europa.eu/en/publication/2014/guardianship-children-deprived-parental-care-handbook-reinforce-guardianship


Bibliografie
111

Heptinsall et al., 2004
E. Heptinsall, V. Sethna & E. Taylor, ‘PTSD and depression in refugee children: associations with pre-
migration trauma and post-migration stress’. European Child and Adolescent Psychiatry, 13, pp. 373 – 380,
2004.

Horbach & Metz 2013
D. Horbach & R. Metz, Evaluatie pilot: Extra aandacht voor jonge vrouwen uit de beschermde opvang’, in opdracht van 
het COA en in het kader van het EVF-project ‘Beschermde opvang, 2013. – vertrouwelijk.

Hoorik 2011
I. Hoorik. (Hoe) werkt talentontwikkeling bij “risicojongeren”? Utrecht: NJI, 2011.

Hossein e.a. 2010
M. Hossein, C. Zimmerman, M. Abas, M. Light, C. Watts. The relationship of trauma to mental disorders among 
trafficked and sexually exploited girls and women. Am J Public Health, 100(12):2442–2449, 2010.

ILO 2007
International Labour Organization. Psycho-Social Rehabilitation of Children Withdrawn from Trafficking and Other 
Worst Forms of Child Labour. 2007. Beschikbaar op http://www.ilo.org/ipec/Informationresources/WCMS_
IPEC_PUB_14755/lang--en/index.htm (geraadpleegd op 31 juli 2014).

Inspectie Jeugdzorg 2012
Inspectie Jeugdzorg. Grootschalige opvang van alleenstaande minderjarige vreemdelingen: opvang van AMV’s op de drie 
campussen, Utrecht 2012. Beschikbaar op http://www.inspectiejeugdzorg.nl/documenten/Onderzoek%20
naar%20de%20grootschalige%20opvang%20alleenstaande%20minderjarige%20vreemdelingen.pdf.

Jobe 2010
A. Jobe, The causes and consequences of re-trafficking: evidence from the IOM human trafficking database. Report prepa-
red for the International Organization for Migration, 2010. Beschikbaar op http://publications.iom.int/book-
store/free/causes_of_re trafficking.pdf (geraadpleegd op 27 augustus 2014).

Kaandorp & Blaak 2013
M. Kaandorp & M. Blaak, Kinderhandel in Nederland – De aanpak van kinderhandel en de bescherming van minder-
jarige slachtoffers in Nederland, Voorburg: UNICEF Nederland, Defence for Children – ECPAT Nederland 2013.

Kalverboer 2014
M.E. Kalverboer, Het belang van het kind in het vreemdelingenrecht; pedagogisch, geduid en gewogen. Amsterdam: 
Uitgeverij SWP, 2014.

Klaver, van der Leun & Schreijenberg 2013
J. Klaver, J. van der Leun & a. Schreijenberg, Vooronderzoek oneigenlijk gebruik verblijfsregeling mensenhandel. In 
opdracht van het WODC. Amsterdam: Regioplan 2013.

http://www.ilo.org/ipec/Informationresources/WCMS_IPEC_PUB_14755/lang--en/index.htm
http://www.ilo.org/ipec/Informationresources/WCMS_IPEC_PUB_14755/lang--en/index.htm
http://www.inspectiejeugdzorg.nl/documenten/Onderzoek naar de grootschalige opvang alleenstaande minderjarige vreemdelingen.pdf
http://www.inspectiejeugdzorg.nl/documenten/Onderzoek naar de grootschalige opvang alleenstaande minderjarige vreemdelingen.pdf


Mensenhandel –  Naar een kindgericht beschermingssysteem voor alleenstaande minderjarige vreemdelingen
112

Klerx-van Mierlo e.a. 2014
F. Klerx-van Mierlo, D. Youngs, M. Oostinga, L. Mergaerts, D. VanDale & P. van der Velden, Bejegening van 
getraumatriseerde slachtoffers van mensenhandel ten behoeve van coherente en consistente getuigenverklaringen. In op-
dracht van het WODC. Tilburg: Intervict 2014.

Kohli 2010
R.K.S Kohli & J. Dutton, ‘Working in complex, short-term relationships’ in G. Ruch, D. Turney & A. Ward (eds.) 
Relationship-Based Practice in Contemporary Social Work. Jessica Kingsley Publishers, 2010.

Kromhout 2010
M.H.C. Kromhout, T. Liefaard, A.M. Galloway, E.M. th. Beenakkers, B. Kamstra en R. Aidala, Tussen beheersing 
en begeleiding. Een evaluatie van de pilot ‘beschermde opvang risico-AMV’s (Cahier 2010-6), Den Haag: WODC 2013.

Leman & Janssens 2013

Lindholm, Cederborg & Alm 2014
J. Lindholm, A. Cederborg en C. Alm ‘Adolescent Girls Exploited in the Sex Trade: Informativeness and 
Evasiveness in Investigative Interviews, Police Practice and Research: An International Journal 2014.

Martens & van der Brink 2013
E.D.I. Martens, S.E. van den Brink, ‘Van signaal tot tenlastelegging? Uitdagingen in de opsporing, ver-
volging en berechting van mensenhandel’, Strafblad 2013-11/3, pp. 195-204, 2013.

Metz 2012
R. Metz. Projectplan pilot Tussenvariant opvang meiden uit de beschermde opvang. COA 2012 – vertrouwelijk.

Nationaal rapporteur 2014
Nationaal Rapporteur Mensenhandel en Seksueel Geweld tegen Kinderen, Op goede grond: De aanpak van 
seksueel geweld tegen kinderen, Den Haag: Nationaal Rapporteur.

Nonchev & Mancheva 2013
Nonchev, A. & Mancheva, M. (eds.) Assisting and Reintegrating Child Victims of Trafficking: Improving Policy and 
Practice in the EU Member States. 2013. Center for the Study of Democracy. Bulgaria: Sofia.

Noteboom & Dettmeijer 2015
F. Noteboom & C. E. Dettmeijer, ‘Verkenning van het schrijnend pad: Dossieronderzoek naar verblijfs-
recht mensenhandel voor meest kwetsbare slachtoffers’. A&MR nr. 4, pp. 155 – 160, 2015.

Noteboom 2009
F. Noteboom Nigeriaanse slachtoffers van vrouwenhandel; Een vergelijking tussen de Nederlandse B9-regeling en het 
Belgische statuut mensenhandel. Masterscriptie criminologie, Rijksuniversiteit Groningen 2009.

NRM1
Nationaal rapporteur mensenhandel, Eerste rapportage van de Nationaal rapporteur, Den Haag: BNRM 2002.



Bibliografie
113

NRM5
Nationaal Rapporteur Mensenhandel, Vijfde rapportage, Den Haag, 2007.

NRM7
Nationaal rapporteur mensenhandel, Zevende rapportage van de Nationaal rapporteur, Den Haag: BNRM 2009.

NRM8
Nationaal Rapporteur Mensenhandel, Achtste rapportage, Den Haag, 2010.

NRM9
Nationaal Rapporteur Mensenhandel en Seksueel Geweld tegen Kinderen, Negende rapportage, Den Haag, 
2013.

NRM 2012b
Nationaal rapporteur mensenhandel en seksueel geweld tegen kinderen, opsporing van mensenhandel en de 
B9-regeling, Den Haag, BNRM 2012.

NRM 2012d
Nationaal rapporteur mensenhandel en seksueel geweld tegen kinderen, Mensenhandel. Jurisprudentie men-
senhandelzaken 2009-2012. Een analyse, Den Haag: BNRM 2012.

NRM 2012e
Nationaal rapporteur mensenhandel en seksueel geweld tegen kinderen, Effectieve aanpak op gemeentelijk 
niveau. Lessen uit de praktijk, Den Haag: BNRM 2012.

NRM 2012f
Nationaal rapporteur mensenhandel en seksueel geweld tegen kinderen, Mensenhandel in en uit beeld. 
Cijfermatige rapportage 2007-2011, Den Haag: BNRM 2012.

NRM 2013
Nationaal rapporteur mensenhandel en seksueel geweld tegen kinderen, Mensenhandel in en uit beeld: Cijfers 
vervolging en berechting 2008-2012, Den Haag: BNRM 2013.

NRM 2014
Nationaal rapporteur mensenhandel en seksueel geweld tegen kinderen, Mensenhandel in en uit beeld. 
Cijfermatige rapportage 2008-2012, Den Haag: BNRM 2014.

O’Brien 2012
E. O’ Brien, ‘Ideal victims in trafficking awareness campaigns’, in: K. Carrington, M. Ball, E O’Brien & 
J. Tauri (red.), Crime, Justice and Social Democracy. International Perspectives 2012, pp. 315 – 324.

Onuoha 2014
C. Onuoha, ‘The evolving menace of baby factories and trafficking in Nigeria’. In: African Security Review, 
vol. 23 (4), 2014.



Mensenhandel –  Naar een kindgericht beschermingssysteem voor alleenstaande minderjarige vreemdelingen
114

Oram e.a. 2012
S. Oram, N. Ostrovschi, V.I. Gorceag, M.A. Hotineanu, L. Gorceag, C. Trigub, M.A. Abas. Physical health 
symptoms reported by trafficked women receiving posttrafficking support in Moldova: prevalence, severity and associated 
factors. BMC Women’s Health 2012, 12(20):1-19.

OSCE 2013
OSCE Office of the Special Representative and Co-ordinator for Combating Trafficking in Human Beings 
in partnership with the Ludwig Boltzmann Institute of Human Rights and the Helen Bamber Foundati-
on, Trafficking in Human Beings Amounting to Torture and other Forms of Ill-treatment, Occasional Paper Series no. 
5 (June 2013).

Ostrovschi e.a. 2011
N. Ostrovschi, M. Prince, C. Zimmerman, M. Hotineanu, V. I. Gorceag, L. Gorceag, C. Flach, M. Abas: 
Women in post-trafficking services in moldova: diagnostic interviews over two time periods to assess 
returning women’s mental health. BMC Publ Health 2011, 11(1):232.

Ovjawe & Ivare 1999
Oviawe, P.I. & Iyare, J.P. (1999). Een nationaal onderzoek naar de handel in Nigeriaanse meisjes
naar Nederland: een analyse van de handel, de oorzaken, en de eventuele oplossingen. Amsterdam:
De Nigeriaanse Vereniging Nederland.

Rijken, Dijk & van Mierlo 2013
C. Rijken, J. van Dijk, F. Klerkx-van Mierlo, Mensenhandel: het slachtofferperspectief -Een verkennende studie naar 
behoeften en belangen van slachtoffers mensenhandel in Nederland, Tilburg: International Victimology Insti tute 
Tilburg (INTERVICT) 2013.

Rolhof 2005
H. Rolhof, ‘Vluchtelingen en groepen’. In Groepstherapie met vluchtelingen, eds. H. Rolhof, T. Haans. Hou-
ten, Bohn Stafleu van Loghum, 2005.

Scarpa 2008
S. Scarpa, Trafficking in Human Beings: Modern Slavery, New York, Oxford University Press, 2008.

Shrikantiah 2007
J. Srikantiah, ‘Perfect victims and real survivors: the iconic victim in domestic human trafficking law’, 
Boston University Law Review 2007- 87, pp. 157-211.

Siegel 2007
Siegel, D. (2007). Nigeriaanse madams in de mensenhandel in Nederland. Justitiële Verkenningen,
33 (7), 39-49.

Siegel & De Blank 2010
D. Siegel & S. De Blank, ‘Nigeriaanse madams in de mensenhandel in Nederland’. Justitiële verkenneningen 
33 (7): 39 -49, 2010.



Bibliografie
115

Simich, Goyen en Mallozi 2014
Simich, L., Goyen. L. & Mallozi, K. Improving Human Trafficking Victim Identification: Validation and Dissemination 
of a Screening Tool. VERA Institute of Justice. 2014.

Turner-Moss, Zimmerman, Howard & Oram 2013
E. Turner-Moss, C. Zimmerman, L.M. Howard & S. Oram, ‘Labour Exploitation and Health: A Case Series 
of Men and Women Seeking Post-Trafficking Services’, Journal of Immigrant and Minority Health, 2013.

Stan 2015
R. Stan, ‘Guidelines for improving the procedures and policies in combating trafficking in minors: Based 
on the SWOT-analysis conducted in Romania, Denmark and the Netherlands’. EU Daphne III project (2013 – 
2015), 2015. Beschikbaar op http://freedomhouse.ro/en/antiTHB, geraadpleegd op 16 juni 2015.

UNODC 2009a
UNODC, Anti-trafficking manual for criminal justice practitioners: module 3, Vienna, 2009. Beschikbaar op 
https://www.unodc.org/documents/human-trafficking/TIP_module3_Ebook.pdf (geraadpleegd op 16 
juni 2015).

UNODC 2009b
UNODC, Anti-trafficking manual for criminal justice practitioners: module 5, Vienna, 2009. Beschikbaar op 
https://www.unodc.org/documents/human-trafficking/TIP_module5_Ebook.pdf (geraadpleegd op 16 
juni 2015).

UNODC 2012
UNODC, Issue Paper: Abuse of a Position of Vulnerability and other “Means” Within the Definition of Trafficking in Persons, 
issue paper, 2012. Beschikbaar op https://www.unodc.org/documents/human-trafficking/2012/
UNODC_2012_Issue_Paper_-_Abuse_of_a_Position_of_Vulnerability.pdf (geraadpleegd op 16 juni 2015).

U.S. Department 2013
U.S. Department of State. (2013). Trafficking in Persons Report. Washington, DC.

Van Dijk et al. 2006
R. Van Dijk, T. Rasing, N. Tellegen & W. Van Binsbergen, Een schijn van voodoo: Culturele achtergronden van de 
handel in Nigeriaanse meisjes voor de Nederlandse prostitutie; een verkennening, Afrika- Studiecentrum, februari 
2006. Beschikbaar op https://openaccess.leidenuniv.nl/bitstream/handle/1887/15910/ASC-075287668-
2786-01.pdf?sequence=2 (geraadpleegd op 16 juni 2015).

Veer 1996
G. van der Veer, Voogdijmaatschappelijk werk en gevluchte adolescenten. Utrecht: de Opbouw, 1996.

VERA 2014
Vera Institute of Justice, Screening for Human Trafficking: Guidelines for Administering the Trafficking Victim Identifi-
cation Tool (TVIT). New York: New York 2014.

https://www.unodc.org/documents/human-trafficking/TIP_module3_Ebook.pdf
https://www.unodc.org/documents/human-trafficking/2012/UNODC_2012_Issue_Paper_-_Abuse_of_a_Position_of_Vulnerability.pdf
https://www.unodc.org/documents/human-trafficking/2012/UNODC_2012_Issue_Paper_-_Abuse_of_a_Position_of_Vulnerability.pdf
https://openaccess.leidenuniv.nl/bitstream/handle/1887/15910/ASC-075287668-2786-01.pdf?sequence=2
https://openaccess.leidenuniv.nl/bitstream/handle/1887/15910/ASC-075287668-2786-01.pdf?sequence=2
https://www.unodc.org/documents/human-trafficking/TIP_module5_Ebook.pdf
http://freedomhouse.ro/en/antiTHB


Mensenhandel –  Naar een kindgericht beschermingssysteem voor alleenstaande minderjarige vreemdelingen
116

Werson e.a. 2015
S. Werson, F. Lamers, M. Van der Pers & A. Van Dijke, Fier en verder: Meiden over hun leven na de hulpverlening. 
Amsterdam: Uitgeverij SWP, 2015.

Wong, Hong, Leung, Yin & Stewart 2011
J.C. Wong, J. Hong, P. Leung, P. Yin, D.E. Stewart, ‘Human trafficking: an evaluation of Canadian Medical 
Students’, in: Awareness and Attitudes 2011 nr. 24 (1), pp. 1-10

Yakushko 2009
O. Yakushko, ‘Human Trafficking: A review for mental health professionals’. International Journal for the 
Advancement of Counselling 31 (2009), pp. 158–167; doi: 10.1007/s10447-009-9075-3

Zimmerman e.a. 2006
C. Zimmermann, Stolen smiles: The physical and psychological health consequences of women and ado-
lescents trafficked in Europe, London, London School of Hygiene & Tropical Medicine, 2006. Beschikbaar 
op http://www.lshtm.ac.uk/php/ghd/docs/stolensmiles.pdf (geraadpleegd op 16 juni 2015).

Zimmerman e.a. 2008
C. Zimmerman, M. Hossein, K. Yun, V. Gajdadziev, N. Guzun, M. Tchomarova, R.A. Ciarrocchi, A. Johansson, 
A. Kefurtova, S. Scodanibbio. The health of trafficked women: a survey of women entering post-trafficking services in 
Europe. Am J Public Health 2008, 98:55–59.

http://www.lshtm.ac.uk/php/ghd/docs/stolensmiles.pdf


  Onderzoeksverantwoording

A. Algemene onderzoeksverantwoording

De vraag die centraal staat in dit verkennende onderzoek is: ‘Hoe kan de bescherming van slachtoffers 
van mensenhandel binnen de groep alleenstaande minderjarige vreemdelingen die aangetroffen wor-
den in Nederland, verbeterd worden?’. Om de centrale onderzoeksvraag te beantwoorden is het inter-
nationale juridische kader en de achtergrond van de bescherming van deze groep jongeren in kaart 
 gebracht. Vervolgens is onderzocht hoe in de praktijk te bescherming van deze groep jongeren is vorm-
gegeven. Dit is gedaan aan de hand van vijf thema’s te weten,
 (i) signalering van slachtoffers;
 (ii) beschermde opvang;
 (iii) bescherming na doorplaatsing;
 (iv) aangifte, (opsporing) en vervolging; en,
 (v) verblijfsrechtelijke bescherming.

Deze thema’s zijn gebaseerd op de volgende drie afbakeningscriteria. De eerste is dat alleen de jongeren 
die geïndiceerd zijn als mogelijk slachtoffer en geplaatst zijn in de beschermde opvang onderwerp zijn 
geweest van onderzoek. Het tweede is dat de bescherming is onderzocht vanaf het moment van signa-
lering van de mogelijke slachtoffers tot aan het moment dat de jongeren zijn uitgeplaatst uit de be-
schermde opvang. Het derde en laatste aspect is dat de thema’s zijn gebaseerd op de drie p’s, te weten 
prevention, prosecution en protection.

Onderzoeksmethode
Voor Hoofdstuk 2 is een desk research uitgevoerd. Internationale wet- en regelgeving, wetenschappelijke 
artikelen en onderzoeken en beleidsdocumenten zijn hierin meegenomen. Voor Hoofdstuk 3 tot en 
met 7 zijn semigestructureerde interviews afgenomen. Deze interviews zijn opgedeeld in de vijf thema’s. 
Per partner is bepaald wat de relevante thema’s zijn en dit is ook overlegd met de partners. De meeste 
interviews zijn in persoon afgenomen en, indien er toestemming was van de geïnterviewde, auditief 
vastgelegd. In een aantal gevallen was het niet mogelijk om een persoonlijke afspraak te maken, waar-
door de vragenlijst schriftelijk of per telefoon is afgenomen. In geval van een schriftelijke afname, is de 
vragenlijst per e-mail toegestuurd en is deze vervolgens ingevuld teruggestuurd naar het bureau van de 
Nationaal Rapporteur.1

1 Bij eventuele onduidelijkheden in de teruggestuurde interviews is contact opgenomen met de geïnterviewde.



Mensenhandel –  Naar een kindgericht beschermingssysteem voor alleenstaande minderjarige vreemdelingen
118

De interviews zijn na afname schriftelijk uitgewerkt en vervolgens naar de geïnterviewden gestuurd. De 
geïnterviewden hebben twee weken de tijd gehad om de interviews te controleren en terug te sturen. De 
partners waar een interview is afgenomen zijn gebaseerd op de bevindingen uit de desk research uit 
Hoofdstuk 2. Aan de initiële lijst zijn twee personen toegevoegd om geïnterviewd te worden, omdat deze 
door geïnterviewde partners zijn geadviseerd. Zo heeft Fier geadviseerd om een voormalig medewerker 
van Fier te interviewen die een gedeelte van de periode in 2012 – 2013 werkzaam is geweest in de be-
schermde opvang en is op aanraden van Nidos, een tweetal voogden van Nidos nader bevraagd. Dit heeft 
geresulteerd in de volgende lijst met geïnterviewden en een lijst met instanties waar nader informatie 
is ingewonnen.

Lijst met geïnterviewden:
•  Stichting Nidos, 7 april 2014
•  Jade Zorggroep, 14 maart 2014
•  Fier, 10 maart 2014
•  Voormalig medewerker Fier, 3 april 2014
•  Huisartsenpraktijk Mees, 11 februari 2014
•  Prostitutie- en mensenhandelteam Drenthe, 1 april 2014
•  Vreemdelingenpolitie, locatie Ter Apel, 18 februari 2015
•  Nidos, Ter Apelteam, 11 maart 2014
•  Immigratie- en Naturalisatiedienst, 22 september 2014
•  Vreemdelingenadvocaten, 21 augustus 2014
•  Centraal Orgaan opvang Asielzoekers, 12 september 2014
•  Centraal Orgaan opvang Asielzoeker, medewerkers van de pilot ‘extra aandacht voor voor jonge vrou-

wen uit de kwetsbare opvang’, 26 maart 2014
•  GGZ de Evenaar, 2 april 2014
•  Expertisecentrum Mensenhandel en Mensensmokkel, 1 mei 2014
•  Raad voor Rechtsbijstand, 12 september 2014

Nader informatie ingewonnen:
•  Stichting Nidos, voogdij, 2 september 2014
•  IND, locatie Ter Apel, 11 februari 2015
•  Openbaar Ministerie, 16 september 2014
•  IND, 1 juli 2014

Om het rapport af te bakenen en in een tijdsperiode te plaatsen, is de keuze gemaakt om alleen de ont-
wikkelingen mee te nemen tot en met 1 september 2014. Ontwikkelingen die na deze periode hebben 
plaatsgevonden, zijn niet meegenomen in de analyse. Dit betekent dat standpunten en/of zienswijzen 
van de geïnterviewden zoals weergegeven in dit rapport, op het moment van publiceren inmiddels bij-
gesteld kunnen zijn. Het rapport moet dan ook gezien worden als een momentopname waarin be-
paalde standpunten, zienswijzen, knelpunten en best practices worden weergegeven. In het voorwoord 
zijn de belangrijkste ontwikkelingen op het gebied van de bescherming van de slachtoffers binnen de 
groep alleenstaande minderjarige vreemdelingen tussen 1 september 2014 en 1 mei 2015 opgenomen.

Ook zijn in Hoofdstuk 3 tot en met 7 de figuren en tabellen gebruikt zoals opgenomen in Hoofdstuk 4 
van de cijfermatige rapportage van de Nationaal Rapporteur van 2014. Zie voor de onderzoeksverant-
woording hiervan Bijlage B2, paragraaf 2.2, NRM 2014.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Onderzoeksverantwoording
119

Kanttekeningen
Een algemene kanttekening die bij het rapport gezet moet worden is dat het een verkennend onderzoek 
betreft. Zo is er een kleinschalig kwalitatief onderzoek, bestaande uit semigestructureerde interviews, 
dossieronderzoek, desk research en uitgevoerd en de bevindingen hieruit zijn gekoppeld aan kwantita-
tieve gegevens afkomstig uit de cijfermatige rapportage Mensenhandel: in en uit beeld II.2

Een kanttekening bij de Hoofdstukken 3 tot en met 7 is dat dit voor een groot gedeelte de weergave van 
de zienswijzen van de verschillende geïnterviewden betreft. Hierbij wordt de kanttekening geplaatst dat 
deze zienswijzen niet altijd kloppen en/of overeenkomen met die van de Nationaal Rapporteur. Indien 
het nodig en mogelijk geacht werd, is getracht om bepaalde zienswijzen in context te plaatsen en/of te 
duiden met het doel om duidelijkheid te verschaffen en nuances aan te brengen.

Om het rapport af te bakenen en in een tijdsperiode te plaatsen, is de keuze gemaakt om alleen de ont-
wikkelingen mee te nemen tot en met 1 september 2014. Ontwikkelingen die na deze periode hebben 
plaatsgevonden, zijn niet meegenomen in de analyse. Dit betekent dat standpunten en/of zienswijzen 
van de geïnterviewden zoals weergegeven in dit rapport, op het moment van publiceren inmiddels bij-
gesteld kunnen zijn. Het rapport moet dan ook gezien worden als een momentopname waarin be-
paalde standpunten, zienswijzen, knelpunten en best practices worden weergegeven. In het voorwoord 
zijn de belangrijkste ontwikkelingen op het gebied van de bescherming van de slachtoffers binnen de 
groep alleenstaande minderjarige vreemdelingen tussen 1 september 2014 en 1 mei 2015 opgenomen.

B. Aangiften en (succesvolle) vervolgingen

Om meer zicht te krijgen op hoeveel alleenstaande minderjarige vreemdelingen een intake mensenhan-
del gehad dan wel aangifte hebben gedaan van mensenhandel is door het bureau van de Nationaal 
Rapporteur een dossieronderzoek uitgevoerd bij de politie. Vanwege de kwantitatieve gegevens die in 
de cijfermatige rapportage Mensenhandel: in en uit beeld II zijn verzameld over de periode 2008 – 2012 
is ervoor gekozen om ook over deze periode in kaart te brengen hoeveel jongeren aangifte hebben ge-
daan. Vervolgens is ervoor gekozen om de onderzoeksgroep te verkleinen naar de mogelijke slachtoffers 
die in de jaren 2011 en 2012 aangifte hebben gedaan, omdat sinds 2010 er nog één aanbieder is van de 
beschermde opvang. Deze aanbieder bevindt zich in het Noorden van het land.

Onderzoeksmethode
Aan Jade Zorggroep en Stichting Nidos is gevraagd in welke politieregio’s de jongeren uit de bescherm-
de opvang zoal aangifte doen. Bijna alle jongeren die vanuit de beschermde opvang aangifte doen, doen 
dit volgens hen bij het politiekorps Drenthe. Dit is gecontroleerd door het prostitutie- en mensenhan-
delteam van Groningen3 en het sluisteam van de KMar op Schiphol4 (de twee meest voor de hand lig-
gende teams binnen de politie waar AMV’s aangifte zouden kunnen doen) te vragen hoeveel alleen-
staande minderjarige vreemdelingen aangifte hebben gedaan over de jaren 2011 en 2012. Dit bleek om 
1 á 2 jongeren te gaan over de periode 2011 en 2012.

2 NRM 2014.
3 Schriftelijke informatie van het prostitutie- en mensenhandelteam Groningen, 12 september 2014.
4 Schriftelijke informatie van het sluisteam van de KMar, 25 en 29 juli 2014.

http://www.nationaalrapporteur.nl/publicaties/mensenhandel-in-en-uit-beeld-II/
http://www.nationaalrapporteur.nl/publicaties/mensenhandel-in-en-uit-beeld-II/


Mensenhandel –  Naar een kindgericht beschermingssysteem voor alleenstaande minderjarige vreemdelingen
120

Bij het politiekorps Drenthe is vervolgens de lijst met jongeren opgevraagd die aangifte hebben gedaan 
over 2011 en 2012. Deze is gekoppeld met de gegevens over de jongeren die in de beschermde opvang 
zijn geplaatst tussen 2008 en 2012 om in kaart te brengen hoeveel jongeren die opgevangen zijn geweest 
in de beschermde opvang een intake hebben gehad dan wel aangifte hebben gedaan in 2011 en 2012 bij 
het politiekorps Drenthe. Vervolgens is een dossieronderzoek uitgevoerd bij het politiekorps Drenthe 
om de kenmerken van de jongeren in kaart te brengen en de datum van intake en aangifte.

Deze lijst met namen is met toestemming van de politie gedeeld met het Openbaar Ministerie met het 
doel te onderzoeken hoeveel van deze intakes dan wel aangiften hebben geleid tot (succesvolle) vervol-
gingen. Het Openbaar Ministerie heeft zelf haar systemen bevraagd.

Kanttekeningen
Er zijn een drietal kanttekeningen. De eerste is dat alleen het politiekorps Drenthe is meegenomen in 
het verkennende onderzoek. Niet uitgesloten kan worden dat de jongeren uit de beschermde opvang 
ook in andere korpsen aangifte van mensenhandel hebben gedaan en dat het aantal aangiften hoger 
uitvalt dan de opgenomen aantallen in het onderzoek. De tweede kanttekening is dat de met de hand 
bijgehouden aangiften mensenhandel in 2011 en 2012 van het politiekorps Drenthe gebruikt zijn in het 
onderzoek, omdat in de registratie van intakes en aangiften bij de proces-verbaal administratie in Assen 
alleen gezocht kon worden op het BVH-nummer. De derde kanttekening is dat het Openbaar Ministerie 
zelf het systeem heeft bevraagd om te onderzoeken hoeveel intakes dan wel aangifte hebben geleid tot 
een (succesvolle) vervolging.

C. Met onbekende bestemming vertrokken

De vraag die beantwoord is in Hoofdstuk 5, is de vraag ‘hoeveel mogelijke slachtoffers van mensenhan-
del die in 2011/2012 ingestroomd zijn in de beschermde opvang met onbekende bestemming zijn ver-
trokken na uitstroom uit de beschermde opvang. Daarbij is een onderscheid gemaakt tussen de jonge-
ren die voor hun achttiende verdwenen zijn en jongeren die na hun achttiende zijn verdwenen.

Onderzoeksmethode
Om dit in kaart te brengen is een dossieronderzoek bij de IND uitgevoerd. Alle jongeren die in 2011 en 
2012 zijn ingestroomd in de beschermde opvang zijn meegenomen in het dossieronderzoek bij de IND. 
Hiervoor zijn de COA-gegevens gebruikt. Het dossieronderzoek is uitgevoerd door het bureau van de 
Nationaal Rapporteur. De peildatum van dit onderzoek betreft 1 juli 2014. De gegevens die door middel 
van het dossieronderzoek zijn verkregen, zijn teruggelegd bij de IND, opdat zij na kunnen gaan of het 
op deze wijze gepubliceerd kan worden door de Nationaal rapporteur en dat het niet herleidbaar is tot 
personen.

In het dossieronderzoek is gelet op een zogeheten M100-verklaring.

De vreemdelingenpolitie, Zeehavenpolitie of KMar dient het vertrek of de uitzetting van een 
vreemdeling uit Nederland door toezending van een bericht (zie model M100) aan de IND en de 
DT&V en, indien van toepassing, aan de opvangverlenende instantie, te melden. Indien het ver-
trek is gefaciliteerd door de IOM, blijft toezending van dit bericht achterwege. De IND verstrekt 

http://wetten.overheid.nl/BWBR0012287/ModelM100/geldigheidsdatum_09-03-2010


Onderzoeksverantwoording
121

dan wel voorafgaand aan het vertrek informatie aan de IOM over eventuele ketenpartners die 
door de IOM van het uiteindelijke vertrek op de hoogte moeten worden gesteld.

Niet in elk dossier is een M100 formulier aangetroffen, terwijl uit het dossier onmiskenbaar is gebleken 
dat de jongeren met onbekende bestemming waren verdwenen. Zo was ofwel de procedure stopgezet 
ofwel de jongere was op meerdere afspraken met de IND niet komen opdagen en bleek de jongere ver-
trokken te zijn uit de opvanginstelling van het COA. Er is voor gekozen om deze jongeren wel mee te 
nemen in de cijfers.

Kanttekeningen
Hoewel van alle 163 jongeren de dossiers zijn ingekeken, zijn er een drietal kanttekeningen te zetten bij 
de methode die van invloed kunnen zijn op de betrouwbaarheid van de bevindingen die hier worden 
gepresenteerd. Ten eerste blijkt door de politie niet consequent een M100-formulier opgemaakt te zijn 
voor jongeren voor wie wel een melding in het dossier zat dat een jongere met onbekende bestemming 
is vertrokken. Tweede kanttekening is dat het IND dossier ook niet altijd up to date bleek te zijn. Zo bleek 
het voor te komen dat het M100 formulier dan wel een MOB-melding van derden pas in een (veel) later 
stadium is opgemaakt en is toegevoegd aan het dossier, terwijl de jongere al geruime tijd was verdwe-
nen. Derde kanttekening is dat de dossiers handmatig onderzocht zijn en niet uitgesloten kan worden 
dat jongeren die met onbekende bestemming zijn vertrokken gemist zijn.

D Teruggekeerd naar land van herkomst

De vraag die beantwoord is in Hoofdstuk 4, is de vraag ‘hoeveel mogelijke slachtoffers van mensenhan-
del die in 2011/2012 ingestroomd zijn in de beschermde opvang zijn teruggekeerd naar land van her-
komst voor hun achttiende.

Onderzoeksmethode
Om dit in kaart te brengen is een dossieronderzoek bij de IND uitgevoerd. Alle jongeren die in 2011 en 
2012 zijn ingestroomd in de beschermde opvang zijn meegenomen in het dossieronderzoek bij de IND. 
Hiervoor zijn de COA-gegevens gebruikt. Het dossieronderzoek is uitgevoerd door het bureau van de 
Nationaal Rapporteur. De peildatum van dit onderzoek betreft 1 juli 2014. De gegevens die door middel 
van het dossieronderzoek zijn verkregen, zijn teruggelegd bij de IND, opdat zij na kunnen gaan of het 
op deze wijze gepubliceerd kan worden door de Nationaal rapporteur en dat het niet herleidbaar is tot 
personen.

In het dossieronderzoek is gelet op een bericht van de IND aan het IOM over terugkeer.

Indien het vertrek is gefaciliteerd door de IOM, blijft toezending van dit bericht achterwege. De 
IND verstrekt dan wel voorafgaand aan het vertrek informatie aan de IOM over eventuele keten-
partners die door de IOM van het uiteindelijke vertrek op de hoogte moeten worden gesteld.

Kanttekeningen
Er zijn twee kanttekeningen. De eerste kanttekening is dat niet uitgesloten kan worden dat meer slacht-
offers zijn teruggekeerd dan uit dit dossieronderzoek volgt. Dit kan komen doordat de jongere op eigen 
gelegenheid of met een andere organisatie dan het IOM is teruggekeerd. Dat in het dossier geen infor-



Mensenhandel –  Naar een kindgericht beschermingssysteem voor alleenstaande minderjarige vreemdelingen
122

matie is opgenomen over terugkeer, ofwel dat dossiers in het handmatige onderzoek gemist zijn. De 
tweede kanttekening is dat het ook niet uitgesloten kan worden dat jongeren na het verkrijgen van een 
verblijfsrecht teruggekeerd zijn naar land van herkomst. Deze jongeren komen immers niet meer voor 
in het dossier van de IND.





http://www.nationaalrapporteur.nl/

	  Inhoud
			Overzicht Figuren
			Gebruikte afkortingen
			Woord vooraf
	1	Inleiding
	2	Aanpak internationaal en nationaal
	2.1	Internationale aanpak
	2.1.1	Internationale wet- en regelgeving
	2.1.2	EU-actieplan en -strategie

	2.2	Nationale aanpak
	2.2.1	Wet- en regelgeving
	2.2.2	Achtergrond van aanpak in Nederland


	3	Signalering van slachtoffers
	3.1	In de praktijk
	3.1.1	Eerste contact met de KMar/politie
	3.1.2	Signalering op AC Ter Apel
	3.1.3	Contact met Ter Apelteam Nidos uitgelicht
	3.1.4	Populatie van de beschermde opvang
	3.1.5	Modus operandi van mensenhandelaren en signalering
	3.1.6	Slachtoffers mensenhandel die in eerste instantie worden gemist

	3.2	Punten ter verbetering in het signaleringsproces

	4	Beschermde opvang
	4.1	In de praktijk
	4.1.1	Toewijzing van de voogd
	4.1.2	Dagelijkse begeleiding
	4.1.3	Creëren van een veilig leefklimaat
	4.1.4	Psychosociale zorg
	4.1.5	Multidisciplinaire samenwerking ter bescherming van de jongeren
	4.1.6	Verdwijningen uit de beschermde opvang
	4.1.7	Terugkeer en monitoring

	4.2	Punten ter verbetering in de (psychosociale) bescherming

	5	Bescherming na doorplaatsing
	5.1	In de praktijk
	5.1.1	Bescherming minderjarige slachtoffers in de vervolgopvang
	5.1.2	Bescherming van slachtoffers die achttien jaar of ouder zijn
	5.1.3	Minder- en meerderjarigen met een verblijfsrecht mensenhandel

	5.2	Punten ter verbetering in de bescherming na doorplaatsing

	6	�Aangifte, (ambtshalve) opsporing 
en vervolging
	6.1	In de praktijk
	6.1.1	Intake- en aangifteproces
	6.1.2	Aangiften met weinig opsporingsindicaties
	6.1.3	Opsporing en vervolging op basis van aangiften
	6.1.4	Ambtshalve opsporing en vervolging

	6.2	Punten ter verbetering in het opsporingsproces

	7	Verblijfsrechtelijke bescherming
	7.1	In de praktijk
	7.1.1	Informeren over de verblijfsregeling mensenhandel
	7.1.2	Geïnformeerd besluit
	7.1.3	Keuze voor verblijfsregeling mensenhandel of asiel
	7.1.4	Gevolgen van de huidige verblijfsrechtelijke constructie
	7.1.5	Verblijfsregeling toespitsen op minderjarige slachtoffers

	7.2	Punten ter verbetering in de verblijfsrechtelijke bescherming

	8	Conclusie en aanbevelingen
	8.1	Ketenbreed signaleren
	8.2	Breng kwetsbaarheid multidisciplinair in kaart
	8.3	Het verhaal van de jongere centraal
	8.4	Stem termijn van verblijfsprocedure af op minderjarigheid
	8.5	Zet bescherming na bereiken meerderjarigheid voort

			Bibliografie
			Onderzoeksverantwoording
	A.	Algemene onderzoeksverantwoording
	B.	Aangiften en (succesvolle) vervolgingen
	C.	Met onbekende bestemming vertrokken
	D	Teruggekeerd naar land van herkomst




