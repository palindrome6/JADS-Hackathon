























































































































































































1 

   Pagina 1 van 3 

 

 
 

> Retouradres Postbus 20301 2500 EH  Den Haag 

  
 
 

 
De vaste commissie voor Justitie en Veiligheid 
T.a.v. Mw. B. Hessing-Puts 
Binnenhof 4 
2513 AA  Den Haag 
 
 

 

Datum 18 februari 2019 
Onderwerp Inbreng voor AO Kinderporno en seksueel misbruik 

 
 
Geachte Kamerleden, 
 
In verband met het algemeen overleg van de commissie voor Justitie en 
Veiligheid op woensdag 20 februari a.s. over kinderpornografie en kindermisbruik 
wil ik u hierbij informeren over mijn aanbevelingen uit de Dadermonitor seksueel 
geweld tegen kinderen 2013-2017 en uw aandacht vragen voor de effectieve 
preventie van seksueel geweld.  
 
Dadermonitor seksueel geweld tegen kinderen 
De Dadermonitor seksueel geweld tegen kinderen 2013-2017, die afgelopen 
november is verschenen, staat op de agenda van dit Algemeen Overleg. In dat 
rapport heb ik in beeld gebracht wat de aard en omvang is van de groep daders 
van seksueel geweld tegen kinderen in de strafrechtketen voor de periode 2013 
tot en met 2017. De minister van Justitie en Veiligheid (JenV) heeft dit rapport 
inmiddels voorzien van een reactie. Hieronder zal ik de belangrijkste punten 
uiteen zetten.  
 
Intensivering digitale opsporing 
Een groot deel van de zaken van seksueel geweld tegen kinderen die bij het 
Openbaar Ministerie worden ingeschreven eindigen in een sepot. In een derde van 
de gevallen is dit omdat sprake is van gebrek aan bewijs. Enkel de verklaring van 
het slachtoffer is vaak niet voldoende om tot een bewezenverklaring te komen. 
Daarom is het van belang dat in het opsporingsonderzoek ook op andere 
manieren naar bewijs wordt gezocht. De toenemende digitalisering vergroot de 
kans op de aanwezigheid van digitale sporen van seksueel misbruik of grooming, 
ook wanneer er geen aanleiding om te denken dat er kinderpornografie is 
gemaakt. Denk bijvoorbeeld aan locatiegegevens of whatsappberichten met of 
over het slachtoffer. Daarom heb ik de minister van JenV aanbevolen te 
onderzoeken wat er nodig is voor intensivering van digitale opsporing in alle 
zaken van seksueel geweld tegen kinderen en daarin te voorzien.. Daarnaast heb 
ik het OM en de politie aanbevolen om de mogelijkheden tot digitale opsporing in 
zedenzaken in de opsporingsrichtlijnen op te nemen. 
 
Verwijzing slachtoffers 
In 54 procent van de gevallen deed een slachtoffer na een informatief gesprek 
aangifte. Wanneer een slachtoffer besluit geen aangifte te doen, is het belangrijk 

 

Turfmarkt 147 
2511 DP  Den Haag 
Postbus 20301 
2500 EH  Den Haag 
www.nationaalrapporteur.nl 
  

Contactpersoon 
Marijke Bleeker 
Beleidsmedewerker seksueel 
geweld tegen kinderen 
  

M  06 256 845 72 
m.w.bleeker@
nationaalrapporteur.nl 

  

Ons kenmerk 
12006 
  

Bij beantwoording  de datum 
en ons kenmerk vermelden. 
Wilt u slechts één zaak in uw 
brief behandelen. 
 
 

 



 
 

 

  
 Pagina 2 van 3 

   

 

 
 

Datum 
18 februari 2019 
 

Ons kenmerk 
12006 
 

 
 

dat hij of zij wel passende hulp ontvangt. Afzien van aangifte betekent immers 
niet dat het seksueel geweld niet heeft plaatsgevonden en dat een slachtoffer 
geen slachtoffer is. Ik heb de Nationale Politie daarom aanbevolen om inzichtelijk 
te maken waarom een slachtoffer na het informatief gesprek besluit geen aangifte 
te doen en naar welke hulpverlening het slachtoffer door de politie is 
doorverwezen. Zodoende kan hier beter beleid op worden gemaakt en kunnen 
slachtoffers beter geholpen worden. 
 
Het voorkomen van slachtoffer- en daderschap van seksueel geweld 
Effectieve preventie is onmisbaar in de aanpak van seksueel geweld tegen 
kinderen. Uit de Slachtoffermonitor seksueel geweld tegen kinderen 2016, die 
vorig jaar verscheen, bleek dat naar schatting 7.800 jongens en 13.000 meisjes 
in 2016 slachtoffer zijn geworden van een ernstige vorm van seksueel geweld.  
 
In de hernieuwde aanpak online seksueel kindermisbruik heeft de minister van 
Justitie en Veiligheid (JenV) aangegeven (online) slachtoffer- en daderschap  te 
willen voorkomen door de seksuele weerbaarheid van jongeren te versterken met 
behulp van heldere voorlichting. Daarvoor wil hij aansluiting zoeken bij de 
verschillende bestaande voorlichtingsproducten en –trajecten en deze waar nodig 
een impuls geven en actualiseren.  
 
Mijn ambtsvoorganger pleitte in het rapport Effectief preventief (2017) al voor het 
onderzoeken van de effectiviteit van bestaande voorlichtingsmethodes en voor 
het doorontwikkelen hiervan. Op dit moment zijn er namelijk geen bewezen 
effectieve lesmethoden op het gebied van het voorkomen van seksueel geweld. 
Dat die er wel komen vergt, naast inspanning van de ontwikkelaars van deze 
lesmethoden ook een investering van de overheid. Het is van belang dat hier 
extra aandacht voor komt.  
 
Ik ben blij met het voornemen van de ministers van JenV, de minister voor Basis- 
en Voortgezet Onderwijs en Media en de minister van Volksgezondheid, Welzijn 
en Sport om de handen ineen te slaan in de aanpak van onwenselijk seksueel 
gedrag, want het is een eerste stap richting een integrale aanpak van de 
preventie van seksueel geweld.  Maar ik wil daarbij dus graag het criterium 
bewezen effectiviteit aan toevoegen, zodat de interventies die gebruikt worden 
ook echt leiden tot minder slachtoffers en daders van seksueel geweld.  
 
Monitoring van daders en slachtoffers 
De Tweede Kamer heeft, bij monde van de breed aangenomen motie van het lid 
Van Nispen c.s., het belang van onderzoek naar seksueel misbruik benadrukt. Met 
de bovengenoemde Slachtoffermonitor en Dadermonitor hoop ik in grote mate 
tegenmoet te zijn gekomen aan de behoefte aan periodiek kwantitatief 
onderzoek, in ieder geval waar het seksueel misbruik van kinderen betreft. U 
heeft daarnaast ook een behoefte geuit aan onderzoek naar de gevolgen van 
eerder gedane aanbevelingen. Uiteraard ben ik ook graag bereid te bezien op 
welke manier ik, gezien mijn mandaat en de expertise binnen mijn instituut, 
hieraan kan bijdragen. 
 
 
 



 
 

 

  
 Pagina 3 van 3 

   

 

 
 

Datum 
18 februari 2019 
 

Ons kenmerk 
12006 
 

 
 

Met vriendelijke groet, 
 
 

 
 
Herman Bolhaar  

 

Nationaal Rapporteur Mensenhandel en 
Seksueel Geweld tegen Kinderen 

 
 

 

 


