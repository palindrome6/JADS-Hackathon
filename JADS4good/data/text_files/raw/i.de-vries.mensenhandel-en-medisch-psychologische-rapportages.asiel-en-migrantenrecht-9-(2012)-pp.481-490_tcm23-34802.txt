




































A&MR 2012 Nr. 09 - 481

artikel

als slachtoffers van mensenhandel een aanvraag voortgezet verblijf 

indienen of een beroep doen op het schadefonds geweldsmisdrijven, 

kunnen medisch-psychologische rapportages hun aanvraag 

ondersteunen. het istanbul Protocol geeft de nodige richtlijnen. hoewel 

het beleid ruimte biedt voor het meewegen van deze rapportages, 

toont een verkennend onderzoek naar de beslispraktijk aan dat van 

die mogelijkheid niet in voldoende mate gebruik wordt gemaakt. 

D
e bescherming van slachtoffers van mensenhandel 
dient voorop te staan in maatregelen tegen 
mensenhandel. De EU-richtlijn mensenhandel 
benadrukt de bescherming van slachtoffers en 

verwijst hierbij in artikel 9, 11 en 12 naar de rol van lidstaten 
om slachtoffers te beschermen.1 Een variëteit aan andere 
verdragen, richtlijnen en aanwijzingen stelt eveneens de 
bescherming van slachtoffers van mensenhandel voorop.2 
 

1 richtlijn 2011/36/eu van het europees Parlement en de raad van 5 april 2011 
inzake de voorkoming en bestrijding van mensenhandel en de bescherming 
van slachtoffers daarvan, en ter vervanging van kaderbesluit 2002/629/
jBz van de raad, Pbeu 2011 l101/1 (zie ook: art.1, 10, 13, 15 en 16), 
ve11000963. de implementatie van de richtlijn is nog gaande (tk 2011/2012, 
33 309, nr. 4; tk 2012/2013, 33 309, nr. 5). het nu nog geldende en minder 
uitgebreide kaderbesluit verwijst weliswaar in artikel 7 naar het belang van 
bescherming van en bijstand aan slachtoffers van mensenhandel maar geeft 
hierbij minder extensieve richtlijnen voor lidstaten (kaderbesluit 2002/629/
jBz, art. 7).

2 onder andere: ‘overwegend dat eerbied voor de rechten van slachtoffers, 
bescherming van slachtoffers en maatregelen om mensenhandel te bestrij-
den de belangrijkste doelstellingen dienen te zijn.’ (verdrag van de raad 
van europa inzake bestrijding van mensenhandel, warschau, 16 mei 2005, 
cets 2005 197, Preambule); ‘de mensenrechten van slachtoffers van men-
senhandel moeten centraal staan in alle maatregelen gericht op de preventie 
en bestrijding van mensenhandel en de ondersteuning en bescherming van 
slachtoffers.’ (om aanwijzing mensenhandel 2009, stcrt. 2008, 2718, p. 12). 

Strafrechtelijk onderzoek speelt een rol in de bescherming van 
slachtoffers van mensenhandel, aangezien het er ook op is ge-
richt om een uitbuitingssituatie te beëindigen en slachtoffers 
van mensenhandel te beschermen.3 Aangiften en belastende 
verklaringen van beweerdelijke slachtoffers van mensenhan-
del zijn essentieel bewijsmateriaal voor het strafrechtelijk on-
derzoek. 

Niet-Nederlandse slachtoffers die meewerken aan het strafrech-
telijk onderzoek krijgen een tijdelijke B9-vergunning aangebo-
den. Zodra een strafzaak wordt geseponeerd, vervalt sinds 1 
augustus 2012 de grond voor die B9-vergunning.4 Dat betekent 
echter niet dat de behoefte van slachtoffers aan bescherming, 
bijstand en ondersteuning ten einde is. Mensenhandel heeft 
vaak medisch-psychologische gezondheidsschade tot gevolg.5 

3 om aanwijzing mensenhandel 2009, stcrt. 2008, 2718, p. 2, ve09000050. 
4 vc 2000, B9/8.1. Per 1 augustus 2012 is het rechtmatige verblijf hangende 

beklag bij het gerechtshof tegen de beslissing van het openbaar ministerie 
tot niet of niet verdere vervolging van de verdachte van mensenhandel afge-
schaft door de minister voor immigratie, integratie en asiel (stb. 2012, 359, 
ve12001678). 

5 zie: d. alempijevic e.a., ‘forensic medical examination of victims of trafficking 
in human beings’, in: torture 2007 nr. 17, pp. 117-121; j. Barrows, r. finger, 
‘human trafficking and the healthcare Professional’, in: southern medical 
journal 2008 nr. 101 (5), pp. 521-524; N.v. ostrovschi e.a., ‘women in post-
trafficking services in moldova: diagnostic interviews over two time periods 

Mensenhandel en medisch-
psychologische rapportages 

ieke de vries  |  mevrouw i. de vries is werkzaam Bij Bureau NatioNaal raPPorteur meNseNhaNdel (BNrm). zij schrijft dit artikel 

oP PersooNlijke titel.* 

* voorheen werkte de auteur als stagiaire bij de united Nations high 
commissioner for refugees (uNhcr) in den haag. zij  deed tijdens die stage 
het onderzoek voor dit artikel.



482 - A&MR 2012 Nr. 09

Dat medisch-psychologische letsel kan er toe leiden dat de ver-

klaringen van mogelijke slachtoffers tegenstrijdig of weinig 

gedetailleerd zijn, waardoor hun relaas als ongeloofwaardig 

kan worden afgedaan en weinig aanknopingspunten biedt 

voor verder opsporingsonderzoek naar de dader, op grond 

waarvan de strafzaak vervolgens wordt geseponeerd.6 Het sepo-

neren van de strafzaak betekent echter niet dat er geen sprake 

kan zijn van een slachtoffer van mensenhandel.7

In dit artikel is gekeken naar twee mogelijkheden die (be-

weerdelijke) slachtoffers van mensenhandel hebben om na 

het seponeren van hun strafzaak bij de Nederlandse autori-

teiten bescherming en ondersteuning te krijgen. Ten eerste is 

gekeken naar de positie van slachtoffers van mensenhandel 

op vreemdelingrechtelijk gebied. Na het intrekken van de B9-

verblijfsvergunning kunnen slachtoffers van mensenhandel 

voortgezet verblijf op grond van de B16 bij de Immigratie- en 

Naturalisatiedienst (IND) aanvragen. Ten tweede is gekeken 

naar de mogelijkheid van het toekennen van financiële te-

gemoetkomingen aan (beweerdelijke) slachtoffers van men-

senhandel door het Schadefonds Geweldsmisdrijven (SGM). 

Uitgangspunt van dit artikel is dat medisch-psychologische 

gezondheidsschade in zulke aanvragen moet worden meege-

wogen en dat medisch-psychologische rapportages daarbij het 

mensenhandelrelaas kunnen duiden om aannemelijk te ma-

ken dat het (beweerdelijke) slachtoffer recht heeft op voortge-

zet verblijf (B16) dan wel een financiële tegemoetkoming. 

Dit artikel bevat een verkennend onderzoek naar het meewe-

gen van medisch-psychologische rapportages in de besluitvor-

ming van de IND en het SGM. Hiervoor zijn 23 beschikkingen 

van de IND over verblijfsaanvragen van slachtoffers van wie 

de strafzaak is geseponeerd en 11 beschikkingen van het SGM 

over aanvragen voor financiële tegemoetkomingen van slacht-

offers van wie meestal de strafzaak is geseponeerd, onder-

zocht.8 In een enkel geval had de aangifte tot een vervolging en 

veroordeling geleid. Een aantal van deze aanvragen bij de IND 

en het SGM betreft beschikkingen op bezwaar.

to assess returning women’s mental health’, in: Bmc Public health 2011 nr. 
11, pp. 232-240; s. scarpa, Trafficking in Human Beings: Modern Slavery, 
New York, oxford university Press, 2008; j.c. wong, j. hong, P. leung, 
P. Yin, d.e. stewart, ‘human trafficking: an evaluation of canadian medical 
students’, in: awareness and attitudes 2011 nr. 24 (1), pp. 1-10; g. zühlke, g. 
kühne, w. kirch, ‘auswirkungen des menschenhandels auf die gesundheit 
von betroffenen frauen und mögliche handlungsoptionen’, in: Prävention und 
gesundheitsfördering 2008, nr. 10.

6 zie: c. sent, ‘mensenhandel en medisch onderzoek’, in: migrantenrecht 2010 
nr. 9-10 (08), ve09000025; c. zimmermann, stolen smiles: the physical and 
psychological health consequences of women and adolescents trafficked 
in europe, london, london school of hygiene & tropical medicine, 2006; 
Nationaal rapporteur mensenhandel, Zevende rapportage van de nationaal 
rapporteur, den haag, BNrm, 2009 (verder: Nrm, 2009), pp. 472-481, 
ve09001529. 

7 Nrm 2009, supra noot 7, p. 617.
8 het betreffen geanonimiseerde beschikkingen die zijn ontvangen van 

advocatenkantoor leidraad advocaten (leiden), advocatenkantoor 
oudegracht (alkmaar), fairwork en equator foundation. 

Dit artikel is als volgt opgebouwd. In paragraaf 1 worden de 

beleidskaders van de IND en het SGM uiteengezet. Vervolgens 

wordt in paragraaf 2 uiteengezet hoe medisch-psychologische 

rapportages een rol zouden kunnen spelen in de besluitvor-

ming van de IND en het SGM. In paragraaf 3 en 4 wordt be-

handeld hoe de IND en het SGM tot dusver medisch-psycholo-

gische rapportages hebben laten meewegen in hun besluiten 

over aanvragen van (beweerdelijke) slachtoffers van mensen-

handel. In paragraaf 5 wordt afgesloten met de voornaamste 

bevindingen betreffende de ruimte voor het meewegen van 

medisch-psychologische rapportages bij de beoordeling in (ver-

meende) mensenhandelzaken. 

1.  Beleidskaders 

In de EU-richtlijn mensenhandel worden lidstaten gewezen op 

het belang om slachtoffers van mensenhandel te beschermen 

door het nemen van maatregelen die voor slachtoffers toegang 

garanderen tot bijstand en ondersteuning voor, tijdens en tot 

een passende periode na het afsluiten van een strafrechtelijk 

onderzoek.9 De implementatie van de EU-richtlijn mensenhan-

del in de Nederlandse regelgeving is nog gaande.10 Een (moge-

lijk) slachtoffer van mensenhandel kan op verschillende mo-

menten in aanraking komen met de autoriteiten. Zoals reeds 

is genoemd, is in dit artikel gekeken naar de besluitvorming 

van de IND over aanvragen voortgezet verblijf (B16) nadat de 

B9-vergunning was ingetrokken en de besluitvorming van het 

SGM over aanvragen voor financiële tegemoetkomingen.

 

1.1  verblijfsrecht (iNd)

De IND mag een slachtoffer van mensenhandel niet terugzen-

den naar het land van herkomst wanneer dit de veiligheid van 

het slachtoffer in gevaar brengt.11 Dit zou in strijd zijn met in-

ternationale beschermingsmaatregelen zoals genoemd in arti-

kel 12 van het Verdrag van de Raad van Europa inzake bestrij-

ding van mensenhandel en artikel 3 van het Europees Verdrag 

voor de Rechten van de Mens.12 

Indien een slachtoffer13 van mensenhandel aangifte doet van 

mensenhandel of anderszins meewerkt met politie en/of jus-

titie, kan in het belang van het strafrechtelijk onderzoek naar 

9 richtlijn 2011/36/eu, art. 11, lid 1, ve11000963. 
10 op 18 juni 2012 is het wetsvoorstel ingediend tot implementatie van de eu-

richtlijn mensenhandel (tk 2011/2012, 33 309, nr. 4). zie ook: tk 2012/2013, 
33 309, nr. 5.

11 Nrm 2009, supra noot 7, p. 210.
12 verdrag van de raad van europa inzake bestrijding van mensenhandel, 2005, 

art. 12; europees verdrag tot Bescherming van de rechten van de mens en 
de fundamentele vrijheden, rome, 4 november 1950, trb. 1951, 154. 

13 op grond van paragraaf 5van de B9-regeling, hebben ook getuigen van 
mensenhandel recht op een  
B9-verblijfsvergunning (vc 2000, B9/5, ve12002000). dit is in dit artikel buiten 
beschouwing gelaten.

Bij het Schadefonds Geweldsmisdrijven zullen medisch-psychologische rapportages 
voortaan in de aannemelijkheidstoets worden meegewogen.



A&MR 2012 Nr. 09 - 483

de opsporing van de dader(s) een aanvraag voor een (tijdelijke) 

verblijfsvergunning op grond van de B9-regeling worden inge-

willigd.14 Deze verblijfsvergunning wordt in beginsel telkens 

voor een periode van één jaar verleend. Wanneer de strafzaak 

is afgesloten, vervalt de grond voor de B9-vergunning.15 

Ingevolge hoofdstuk B9, paragraaf 12 van de Vreemdelingen-

circulaire16, kan sinds 22 december 2010 een tijdelijke ver-

blijfsvergunning ook worden verleend als een slachtoffer van 

mensenhandel niet kan of durft mee te werken aan een straf-

rechtelijk onderzoek tegen de mensenhandelaren, bijvoor-

beeld omdat hij of zij bedreigd wordt, of hiertoe uit medisch 

oogpunt niet in staat kan worden geacht.17 Er is tot heden in 

beperkte mate een beroep gedaan op dit beleid gebaseerd op 

artikel 3.4 derde lid Vreemdelingenbesluit 2000.18

Van slachtoffers van wie de strafzaak heeft geleid tot een ver-

oordeling, wordt een verzoek tot voortgezet verblijf op grond 

van hoofdstuk B16/4.5 van de Vreemdelingencirculaire inge-

willigd.19 De aanvraag wordt ook ingewilligd als de strafzaak 

meer dan drie jaar heeft geduurd, ook als het strafrechtelijk 

onderzoek niet tot een veroordeling heeft geleid.20 

Als een strafzaak binnen drie jaar door het OM wordt gese-

poneerd en er geen rechtsmiddelen zijn ingesteld tegen de 

intrekking of niet-verlenging van de B9, vervalt het recht op 

de B9-vergunning.21 Een slachtoffer van mensenhandel kan 

dan een reguliere aanvraag tot voortgezet verblijf indienen op 

basis van hoofdstuk B16/4.5 van de Vreemdelingencirculaire. 

Voortgezet verblijf op grond van de B16 kan ook worden aan-

gevraagd door een mogelijk slachtoffer van mensenhandel dat 

ten minste een jaar in het bezit is geweest van een tijdelijk 

verblijf zoals beschreven in paragraaf 12 van de B9-regeling.22 

De B16-aanvraag wordt ingewilligd indien er sprake is van 

klemmende redenen van humanitaire aard.23 Op basis van de 

Vreemdelingencirculaire kunnen de volgende factoren een 

14 vc 2000, B9 (stcrt. suppl. 2006, 201). 
15 zie supra noot 5. 
16 Per 1 augustus 2012 is de B9-regeling aangepast wegens het afschaffen 

van rechtmatig verblijf hangende beklag (stb. 2012, 359). derhalve is de 
B9-regeling aangepast en is paragraaf B9/13 vreemdelingencirculaire 2000 
vernummerd tot paragraaf B9/12 (stcrt. 2012, 15972, p. 3).

17 ‘aan een slachtoffer van mensenhandel kan op grond van artikel 3.4, derde 
lid, vb. een verblijfsvergunning worden verleend als aangetoond wordt dat 
het slachtoffer geen aangifte kan of wil doen of anderszins medewerking kan 
of wil verlenen aan de strafrechtelijke opsporing en vervolging van de men-
senhandelaar in verband met: een ernstige bedreiging en/of een medische of 
psychische beperking.’ (vc. 2000 B9/12 (stcrt, 2010, 20701, p. 15). 

18  het gaat om in ieder geval minder dan tien in 2011 evenals minder dan tien 
in 2012 (tot en met mei) (schriftelijke informatie van een medewerker van de 
iNd, 17 juli 2012). 

19 vc 2000, B16/4.5 (stcrt. 2009, 18618). 
20 vc 2000, B16/4.5. 
21 iNd-werkinstructie 2007/16 (imo asiel); vc 2000, B9/8, ve12001680.
22 op grond van vb 2000, art. 3.52; vc 2000, B9/13. 
23 Bijvoorbeeld vanwege risico van represailles jegens betrokkene en familie 

waartegen de autoriteiten in het land van herkomst geen bescherming kunnen 
bieden; risico van vervolging in het land van herkomst en de mogelijkheden 
van sociale en maatschappelijke herintegratie in het land van herkomst (vc 
2000, B16/4.5).

‘belangrijke rol’ spelen bij de beoordeling van een dergelijke 

aanvraag:

-  risico van represailles jegens betrokkene en haar of zijn fa-

milie en de mate van bescherming daartegen die de auto-

riteiten in het land van herkomst bereid en in staat zijn te 

bieden;

-  risico van vervolging in het land van herkomst, bijvoor-

beeld op grond van prostitutie;

-  de mogelijkheden van sociale en maatschappelijke herin-

tegratie in het land van herkomst, rekening houdend met 

specifieke culturele achtergrond en het eventuele prostitu-

tieverleden van betrokkene, duurzame ontwrichting van 

familierelaties, de eventuele maatschappelijke opvattingen 

over prostitutie en het overheidsbeleid ter zake.24

Daarnaast worden ook de medische of psychologische omstan-

digheden genoemd als ‘onderdeel van de te wegen factoren’.25 

Wanneer het slachtoffer naar het oordeel van de IND alleen of 

bijna uitsluitend medische redenen aanvoert, zou een verblijfs-

aanvraag in het kader van het beleid medische behandeling 

(B8) meer in de rede liggen.26 

Naast de mogelijkheid een B16-vergunning aan te vragen, be-

staat voor slachtoffers van mensenhandel ook de mogelijkheid 

om na intrekking van de B9-vergunning een asielaanvraag in 

te dienen.27 In de praktijk blijkt echter dat van deze mogelijk-

heid weinig gebruik wordt gemaakt.28 In dit artikel zal de asiel-

procedure daarom buiten beschouwing blijven.

1.2 recht op financiële tegemoetkomingen (sgm)

Ingevolge artikel 17 van de EU-richtlijn mensenhandel moeten 

slachtoffers van mensenhandel toegang hebben tot ‘bestaan-

de regelingen voor de schadevergoeding van slachtoffers van 

opzettelijke geweldsmisdrijven.’29 Slachtoffers van opzettelijke 

geweldsmisdrijven hebben in Nederland recht op een financi-

ele tegemoetkoming van het Schadefonds Geweldsmisdrijven 

(SGM) en in het verlengde van artikel 17 van de EU-richtlijn 

mensenhandel geldt dit ook voor slachtoffers van mensen-

handel. In de transponeringstabel van het wetsvoorstel ter 

implementatie van de EU-richtlijn wordt artikel 3 van de Wet 

Schadefonds Geweldsmisdrijven30 aangewezen als de regeling 

24 vc 2000, B16/4.5.
25 idem. 
26 vc 2000, B16/4.5.
27 iNd werkinstructie 2007/16 (imo asiel), supra noot 21.
28 uit een steekproef van 46 (beweerdelijke) slachtoffers van mensenhandel, 

dienden de meeste slachtoffers uitsluitend een aanvraag voortgezet verblijf in. 
vijf slachtoffers dienden (tevens) een andere aanvraag in, waaronder één (her-
haalde) aanvraag asiel (Nationaal rapporteur mensenhandel, mensenhandel. 
jurisprudentie mensenhandelzaken 2009-2012. een analyse, den haag, 
BNrm , 2012, pp. 27-28).

29 richtlijn 2011/36/eu, art. 17, ve11000963.
30 artikel 3 van de wet schadefonds geweldsmisdrijven definieert aan wie 

uit het fonds financiële tegemoetkomingen kunnen worden gedaan (wet 

Als een strafzaak binnen drie jaar door het OM wordt geseponeerd, vervalt het 
recht op de B9-vergunning.

mensenhandel



484 - A&MR 2012 Nr. 09

waarmee artikel 17 van de EU-Richtlijn in het Nederlandse 

recht kan worden geïmplementeerd.31 

Het SGM is een zelfstandig bestuursorgaan,32 waarbij de 

Commissie van het SGM het beleid vaststelt voor financiële 

tegemoetkomingen uit het Schadefonds. De juristen van het 

SGM nemen uiteindelijk namens deze Commissie beslissingen 

over de aanvragen. In aanmerking voor een financiële tege-

moetkoming voor letselschade komt ‘een ieder die ten gevol-

ge van een in Nederland opzettelijk gepleegd geweldsmisdrijf 

ernstig lichamelijk of geestelijk letsel heeft bekomen.’33 Op 

grond van de beleidsbundel van het SGM is sprake van een op-

zettelijk geweldsmisdrijf als ‘geweld is gebruikt of met geweld 

is gedreigd’ en als ‘de dader het slachtoffer willens en wetens 

letsel heeft toegebracht (of bewust de aanmerkelijke kans hier-

toe aanvaardde)’.34

Op twee voor dit artikel relevante kwesties is het beleid van 

het SGM inzake aanvragen van (beweerdelijke) slachtoffers 

van mensenhandel inmiddels aangepast om het in overeen-

stemming te brengen met de EU-richtlijn mensenhandel: 

mensenhandel wordt voortaan per definitie als een opzettelijk 

geweldsmisdrijf beschouwd en medisch-psychologische rap-

portages zullen voortaan in de aannemelijkheidstoets worden 

meegewogen ter duiding van eventuele inconsistenties en in-

coherenties in de aangifte en/of verklaringen van het (beweer-

delijke) slachtoffer.35 Een analyse van het beleid zoals dat tot 

voor kort van kracht was, kan als lessons learned bijdragen aan 

de, op grond van de recente beleidsaanpassing, toekomstige 

praktijk. In dit artikel worden beschikkingen aangehaald die 

betrekking hebben op aanvragen van vóór de beleidsaanpas-

sing van het SGM. 

2.  De medisch-psychologische rapportage

Medisch-psychologisch letsel kan ertoe leiden dat verklarin-

gen van mogelijke slachtoffers van mensenhandel weinig ge-

detailleerd of tegenstrijdig zijn, waardoor hun relaas onvol-

doende opsporingsindicaties bevat voor het vervolgen van het 

strafrechtelijk onderzoek. De moeilijkheid van het verifiëren 

schadefonds geweldsmisdrijven (stb. 1975, 382; stb. 2011, 276). 
31 de transponeringstabel zoals weergegeven in de bijlage bij de memorie van 

toelichting (tk 2011/2012, 33 309, nr. 3) toont de invullingen van de imple-
mentatie per artikel van de eu-richtlijn mensenhandel. 

32 de kaderwet zelfstandige bestuursorganen is van toepassing op het sgm 
(stb. 2011, 276; stb. 2012, 87). 

33 wet schadefonds geweldsmisdrijven, supra noot 30, artikel 3, lid 1. 
34 schadefonds geweldsmisdrijven, de beleidsbundel, Par. 1.3, p. 4 (www.

schadefonds.nl).
35 op 3 augustus 2012 is een nieuwe beleidsnotitie mensenhandel vastgesteld 

door de commissie sgm ‘de werkinstructie treedt in werking, […] op de dag 
van publicatie op het intranet’ (Beleidsnotitie mensenhandel 2012, p. 5, niet 
openbaar). zie ook: Nationaal rapporteur mensenhandel, mensenhandel. 
jurisprudentie mensenhandelzaken 2009-2012. een analyse, den haag, 
BNrm, 2012, pp. 163-164; schadefonds geweldsmisdrijven, schadefonds 
past beleid mensenhandel aan, 17 oktober 2012, via www.schadefonds.nl.

van een mensenhandelrelaas blijkt bijvoorbeeld uit de volgen-

de casus. Een vrouw werd uitgebuit door seks te moeten heb-

ben met een aantal mannen in het huis waar ze moest wonen 

en werken. Toen zich een moment voordeed om te ontsnappen 

doordat de buitendeur open stond, is de vrouw gaan rennen. 

Wegwerkers wezen haar de route naar het politiebureau. De 

weg vanaf dat politiebureau naar het huis waarin ze zat opge-

sloten, kan ze zich niet meer herinneren. Opsporingsindicaties 

naar de verdachte konden niet worden gevonden waardoor het 

opsporingsonderzoek binnen een maand werd geseponeerd op 

instigatie van de politie.36 In een dergelijk geval, waarin er on-

voldoende opsporingsindicaties zijn, kan niettemin wel dege-

lijk sprake zijn van een slachtoffer van mensenhandel.37 

Net als in asielprocedures, waar het asielrelaas aannemelijk 

moet worden gemaakt door de betrokkene,38 moeten in zaken 

waarin mensenhandel een rol speelt de klemmende redenen 

van humanitaire aard aannemelijk worden gemaakt door 

het (beweerdelijke) slachtoffer.39 In dit kader wordt het men-

senhandelrelaas meegewogen. Echter, het seponeren van het 

opsporingsonderzoek naar de dader(s) lijkt in de praktijk het 

besluit van de IND over de aannemelijkheid van het mensen-

handelrelaas te beïnvloeden, zoals het volgende citaat van een 

beschikking uit januari 2012 illustreert: 

‘Allereerst wordt overwogen dat niet is vast komen te staan 

dat betrokkene slachtoffer van mensenhandel is, aangezien de 

aangifte van betrokkene niet heeft geleid tot een veroordeling. 

Het opsporingsonderzoek naar aanleiding van de aangifte van 

betrokkene heeft evenmin geleid tot het vaststellen van ver-

dachten. Het strafrechtelijk onderzoek is op […] geseponeerd 

doordat de aangifte van betrokkene geen specifieke aankno-

pingspunten heeft opgeleverd om tot identificatie en opspo-

ring van mogelijke verdachten te kunnen overgaan. Het hier-

tegen ingediende klaagschrift is op […] kennelijk ongegrond 

verklaard. ‘40

In deze beschikking van de IND wordt het mensenhandelre-

laas niet aannemelijk geacht vanwege het sepot van het opspo-

ringsonderzoek naar de dader. Andere overwegingen die een 

36 geanonimiseerd proces-verbaal van aangifte bij de politie, 2 juni 2010, via 
leidraad advocaten; immigratie- en Naturalisatiedienst, 12 juli 2012, via 
leidraad advocaten. 

37 Nrm 2009, supra noot 7, p. 617.
38 asielzoekers moeten hun relaas aannemelijk maken ingevolge artikel 31, lid 1 

vw, zie ook: j. cohen, ‘Questions of credibility: omissions, discrepancies and 
errors of recall in the testimony of asylum seekers’, in: international journal of 
refugee law 2001 nr. 13 (3), pp. 293-309; m. kagan, ‘is truth in the eye of 
the beholder? objective credibility assessment in refugee status determina-
tion’, in: immigration law journal 2001 nr. 17, pp. 415; s. Norman, ‘assessing 
the credibility of refugee applicants: a judicial perspective’, in: international 
journal of refugee law 2007 nr. 19 (2), pp. 273-292.

39 ‘het is nadrukkelijk de eigen verantwoordelijkheid van de vreemdeling om bij 
het indienen van de aanvraag om voortgezet verblijf aan te geven welke facto-
ren van belang zijn, en die met terzake relevante gegevens te onderbouwen. 
hij is daartoe de meest gerede partij.’ (B16/4.5, onder ad b). 

40 immigratie- en Naturalisatiedienst, 11 januari 2012, via leidraad advocaten.

Medisch-psychologisch letsel kan ook bij slachtoffers van mensenhandel het 
oproepen van het autobiografische geheugen blokkeren.



A&MR 2012 Nr. 09 - 485

rol speelden bij het afwijzende besluit van de IND waren de 

summiere en weinig individuele verklaringen van de betrok-

kene over haar reis naar Nederland en hetgeen haar hier is 

overkomen. Bovendien zou er geen sprake zijn van klemmen-

de redenen van humanitaire aard, omdat de betrokkene sinds 

haar vlucht uit de mensenhandelsituatie niets meer van de 

verdachte zou hebben gehoord. Represailles in haar land van 

herkomst zouden volgens de IND niet aannemelijk zijn.

In de beoordeling van het asielrelaas heeft het meewegen 

van medisch-psychologische rapportages al enige voet aan de 

grond gekregen.41 De verklaring van de asielzoeker, welke vaak 

berust op het autobiografische geheugen, is essentieel in de 

asielaanvraag. Medisch-psychologisch letsel bij een asielzoeker 

door bijvoorbeeld traumatische ervaringen, kan het oproepen 

van het autobiografische geheugen blokkeren.42 Dit geldt ook 

voor slachtoffers van mensenhandel.43 Medisch-psychologische 

rapportages worden aangehaald als steunbewijs in de asielaan-

vraag.44

Ook bij aanvragen van voortgezet verblijf of aanvragen van 

een financiële tegemoetkoming van (beweerdelijke) slacht-

offers mensenhandel kan medisch-psychologisch letsel een 

belemmering vormen. Medisch-psychologische rapportages 

zijn daarom evenzeer van ondersteunend belang in de besluit-

vorming van de IND en het SGM over aanvragen van slacht-

offers van mensenhandel. Ten eerste kunnen medisch-psy-

chologische rapportages verklaringen geven voor het feit dat 

een slachtoffer van mensenhandel niet coherent of consistent 

heeft verklaard.45 Psychische en lichamelijke problemen ten 

gevolge van een mensenhandelervaring kunnen invloed heb-

ben op een gebrekkig geheugen.46 In de tweede plaats kunnen 

medisch-psychologische rapportages een rol spelen in het 

ondersteunen van het mensenhandelrelaas vanwege de sa-

menhang die er kan bestaan tussen medisch en/of psycholo-

gisch letsel en de mensenhandelervaring zoals deze door de 

betrokkene is verteld. Er is reeds een aantal wetenschappelijke 

onderzoeken verschenen waarin aandacht is geschonken aan 

medisch-psychologische klachten ten gevolge van een mensen-

handelervaring. In dergelijke onderzoeken is gewezen op het 

belang van een diagnose van medisch-psychologisch letsel ter 

ondersteuning van het mensenhandelrelaas.47 Een derde doel 

is gericht op het inschatten van de ernst van de gezondheids-

41 m. stolwijk, ‘medisch onderzoek als steunbewijs: een onderzoek naar de 
beslispraktijk’, in: asiel en migrantenrecht 2010 nr. 1, pp. 19, ve10000377 

42 r. Bruin, m. reneman en e. Bloemen, care full. medico-legal reports and the 
istanbul Protocol in asylum procedures, Pharos/amnesty international/dutch 
council for refugees, 2006, p. 43;stolwijk 2010, supra noot 41, pp. 17-27. 

43 Nrm 2009, supra noot 7, p. 476. 
44 Bruin, reneman, Bloemen 2006, supra noot 42; stolwijk 2010, supra noot 41, 

ve10000377. 
45 supra noot 7.
46 Nrm 2009, supra noot 7, p. 476.
47 supra noot 6.

schade om na te gaan welke hulp een mogelijk slachtoffer van 

mensenhandel nodig heeft. 

In de asielprocedure vindt sinds 2010 al in de voorberei-

dingstermijn een medisch-psychologisch onderzoek plaats.48 

Zo’n vroegtijdige signalering van medisch-psychologisch letsel 

zou ook voor slachtoffers van mensenhandel van belang kun-

nen zijn voor de beoordeling van latere aanvragen van deze 

slachtoffers op voorzieningen van de overheid, zoals een aan-

vraag voortgezet verblijf (B16) bij de IND of een aanvraag voor 

een financiële tegemoetkoming bij het SGM. Een dergelijke di-

agnose in een vroeg stadium bij slachtoffers van mensenhan-

del zou in lijn zijn met artikel 11 lid 4 van de EU-richtlijn men-

senhandel waarin de lidstaten worden gewezen op het belang 

om te voorzien in de mechanismen die het mogelijk maken 

om, in samenwerking met de relevante hulpverleningsorgani-

saties, slachtoffers vroegtijdig te identificeren, hen bij te staan 

en te steunen. 

2.1  het istanbul Protocol

Voor het opstellen van medisch-psychologische rapportages 

is een gedegen samenwerking vereist tussen hulpverlenende 

instellingen met kennis van de juridische relevantie van me-

disch-psychologische rapportages en juridische dienstverle-

ners49 met kennis over de relevantie van medische rapportages 

in een aanvraag tot voortgezet verblijf of een aanvraag voor 

een financiële tegemoetkoming.50 

Het Istanbul Protocol51 biedt daarbij goede handvatten. Het 

protocol is door NGOs ontwikkeld als een evidence-based hand-

leiding voor strafrechtelijk onderzoek in het verzamelen van 

bewijs om daders van mensenrechtenschendingen te vervol-

gen. Het bevat internationaal erkende standaarden en richt-

lijnen inzake de verslaglegging van fysieke en psychologische 

gevolgen van marteling. Aan de hand van typeringen, zoals 

beschreven in paragraaf 187 van het Istanbul Protocol, kunnen 

medisch-psychologische rapportages ook een mensenhandel-

relaas duiden. De typeringen zijn, achtereenvolgens: niet con-

sistent (het medische is niet veroorzaakt door de ervaring die 

de betrokkene aangeeft), consistent met (het medische kan zijn 

48 ‘op grond van artikel 3.109, vijfde lid, vb. ontvangt iedere vreemdeling tijdens 
de rust- en voorbereidingstermijn een uitnodiging om [vrijwillig] deel te nemen 
aan het medisch advies.’ (vc. 2000, c11/3-c11/6 (stcrt. 2010, 10228, pp. 
69-70); vb. 2000, 3.109/5 (stb. 2010, 244, p. 2). zie ook: k. van mourik, k. 
zwaan, a. terlouw, gehoor geven. een onderzoek naar de toepassing van 
iNd-werkinstructie 2008/6 omtrent asielzoekers met psychische problemen, 
Nijmegen , wolf legal Publishers, 2011, p. 97.

49 in aanvragen voortgezet verblijf (B16) bij de iNd en aanvragen voor financiële 
tegemoetkomingen bij het sgm worden mogelijke slachtoffers van mensen-
handel vaak bijgestaan door advocaten en/of hulpverlenende instanties.

50 zie ook: Bruin, reneman, Bloemen 2006, supra noot 42, p. 12.
51 office of the united Nations high commissioner for human rights, istanbul 

Protocol. manual on the effective investigation and documentation of torture 
and other cruel, inhuman or degrading treatment or punishment, Professional 
training series No.8/rev.1, 2004. 

mensenhandel

Het Istanbul Protocol bevat internationaal erkende standaarden en richtlijnen 
inzake de verslaglegging van fysieke en psychologische gevolgen van marteling.



486 - A&MR 2012 Nr. 09

veroorzaakt door de ervaring van de betrokkene, maar er zijn 

veel andere mogelijke oorzaken), zeer consistent (het medi-

sche kan zijn veroorzaakt door de ervaring van de betrokkene, 

maar er zijn een paar andere mogelijke oorzaken), typerend 

(het medische dat is aangevoerd wordt meestal waargenomen 

bij ervaringen zoals die van de betrokkene, maar er zijn andere 

mogelijke oorzaken), kenmerkend (het aangevoerde medische 

kan niet op andere wijze zijn ontstaan dan door de ervaring die 

de betrokkene beschrijft) (Istanbul Protocol, paragraaf 187).52

Het Istanbul Protocol wordt in asielaanvragen in een aan-

tal gevallen betrokken bij de besluitvorming.53 Het Europees 

Hof voor de Rechten van de Mens (EHRM) heeft in een aantal 

uitspraken laten blijken dat het waarde hecht aan medische 

rapportages die zijn opgesteld aan de hand van het Istanbul 

Protocol.54 Via de Medische Onderzoeksgroep van Amnesty 

International (MOG), die is opgegaan in het huidige Instituut 

voor Mensenrechten en Medisch Onderzoek (IMMO),55 heeft 

het Istanbul Protocol enige voet aan de grond gekregen in 

Nederlandse asielprocedures. In de Vreemdelingencirculaire is 

vastgesteld dat MOG-rapportages meegewogen moeten worden 

bij de beoordeling van het asielrelaas.56 Het onderstaande citaat 

is een voorbeeld van een beschikking van de Afdeling waarin 

het belang van een MOG-rapportage wordt onderstreept. 

‘Het MOG-rapport - waarvan de minister de juistheid niet heeft 

bestreden - biedt aldus een sterke indicatie dat de littekens zijn 

veroorzaakt door folteringen die overeenkomen met de folte-

ringen die de vreemdeling stelt te hebben ondergaan. Nu de 

verklaringen van de vreemdeling over de door haar ondergane 

folteringen worden ondersteund door medisch bewijs, heeft 

de minister zich, in het licht van de onder 2.5.3. weergegeven 

jurisprudentie van het EHRM, in dit geval ten onrechte zonder 

nadere motivering op het standpunt gesteld dat de verklarin-

gen van de vreemdeling over genoemde folteringen ongeloof-

waardig zijn.’57

52 zie ook: stolwijk 2010, supra noot 41, p. 25, ve10000377. 
53 ‘the incorporation of the health check into the period of rest and preparation 

means the Netherlands is acting in the spirit of the istanbul Protocol more 
than ever before.’ (committee against torture (cat), zesde Periodieke 
rapportage inzake de ‘convention against torture and other cruel, inhuman 
or degrading treatment or Punishment’. response to the kingdom of the 
Netherlands to the list of issues, cat/c/Nld/Q/6 transmitted to the state 
Party under the optional reporting procedure (a/62/44, paras. 23 and 24), 
2012, p. 14; in het boek ‘care full’ wordt betoogd hoe deze rapportages als 
steunbewijs kunnen gelden in de asielaanvraag door op grond van medisch 
en psychologisch letsel het asielrelaas van de betrokkene te duiden (Bruin, 
reneman, Bloemen 2006, supra noot 42). zie ook: stolwijk 2010, supra noot 
41.

54 ehrm 1 februari 2011, appl. Nr. 23909/03, desde t. turkije; ehrm 30 no-
vember 2010, appl.nr. 27566/06, musa Yilmaz t. turkije;, ehrm 23 juni 2010 
appl.nr. 28439/03, hakan duman t. turkije, ehrm 23 maart 2010, appl.nr. 
11068/04, özgür uyanik t. turkije; ehrm 20 januari 2010, appl.nr. 41704/02, 
valeriu and Nicolae rosca t. moldavie; ehrm 20 januari 2010, appl.nr. 
29105/03, volkan ozdemir t. turkije (Bruin, r. ‘kronieken. individuele toela-
tingsgronden’, asiel en migrantenrecht, 2011, nr 7.

55 stichting immo is een initiatief van amnesty international Nl, arq 
Psychotrauma experts groep, askv, johannes wierstichting, Pharos, smak, 
en vluchtelingenwerk Nederland (Nieuwsbrief immo, 14 september 2011, p.1).

56 vc 2000, c14/3.5.2 (stcrt. 2012, 6296, p. 20). 
57 aBrvs, 17 augustus 2011, nr. 201005185/1/v2, p. 6, jv 2011/412, 

ve11001973. 

In kwesties van mensenhandel wordt het Istanbul Protocol 

echter nauwelijks gebruikt voor het documenteren van me-

disch-psychologisch letsel en het meewegen van dit letsel in 

de besluitvorming door bijvoorbeeld de IND en het SGM over 

aanvragen van (beweerdelijke) slachtoffers van mensenhan-

del. In dit kader kan verwezen worden naar de Helen Bamber 

foundation als een good practice in Groot-Brittannië. Deze 

Stichting gebruikt namelijk als één van de weinige organisa-

ties op internationaal niveau de handvatten van het Istanbul 

Protocol om bij mensenhandelzaken in medisch-psychologi-

sche rapportages te voorzien. De medici en psychologen van de 

Helen Bamber foundation worden met regelmaat gevraagd om 

te voorzien in medisch-psychologische rapportages ter gebruik 

door advocaten, rechtbanken en besluitvormende organen. 

De expertise van de organisatie in het rapporteren van fysie-

ke en psychologische effecten van marteling aan de hand van 

het Istanbul Protocol in medisch-psychologische rapportages, 

wordt erkend door UNHCR, de UK Border Agency en de rechtban-

ken in Groot-Brittannië.58 Verder beïnvloeden deze rapportages 

de manier waarop medisch-psychologisch bewijs in het ver-

volg door de genoemde autoriteiten zal worden meegewogen.59 

3.   IND besluitvorming over voortgezet verblijf 
(B16)

In onderstaande paragraaf wordt gekeken naar de besluit-

vorming van de IND over aanvragen voortgezet verblijf van 

(beweerdelijke) slachtoffers van mensenhandel van wie de 

strafzaak geseponeerd was en derhalve de B9-vergunning was 

ingetrokken en er geen beklag was ingediend tegen niet ver-

dere vervolging.60 Uit recent verkennend onderzoek van BNRM 

bleek dat 43 vermeende slachtoffers, van een steekproef van in 

totaal 49 vermeende slachtoffers, voortgezet verblijf aanvroe-

gen nadat de B9-vergunning was ingetrokken. Van 39 aanvra-

gen tot voortgezet verblijf was het IND-besluit ten tijde van het 

onderzoek bekend. Hiervan is aan twaalf (31%) slachtoffers van 

mensenhandel voortgezet verblijf verleend.61 Dat de IND ook 

na een sepotbeslissing in een strafzaak nog voortgezet verblijf 

toewijst aan een aantal (beweerdelijke) slachtoffers van men-

58 ‘the expertise of the organisation in reporting physical and/or psychological 
effects of torture in medico-legal reports has been recognized by the uNhcr, 
uk courts and the uk Border agency.’ (http://www.ukba.homeoffice.gov.uk/
sitecontent/documents/policyandlaw/asylumpolicyinstructions/apis/handling-
torture.pdf?view=Binary; helen Bamber foundation, annual report trustees’ 
report and financial statements, 2010, pp. 15-18).

59 zie ook: am, r (on the application of) v secretary of state for the home 
department [2012] ewca civ 521 (26 april 2012) (http://www.bailii.org/ew/
cases/ewca/civ/2012/521.html). 

60 de geanalyseerde dossiers zijn van voor 1 augustus 2012. Per 1 augustus 
2012 is het rechtmatig verblijf hangende beklag afgeschaft (supra noot 5).

61 dit is inclusief de beschikkingen op bezwaar. van negen (23%) van de 39 
bekende beslissingen werd de aanvraag voortgezet verblijf in primo toege-
wezen. alle andere dertig vermeende slachtoffers van mensenhandel gingen 
in bezwaar, waarna er voor drie gevallen alsnog een vergunning voortgezet 
verblijf was toegewezen. (Nationaal rapporteur mensenhandel, opsporing 
van mensenhandel en de B9-regeling. vreemdelingrechtelijke en strafrech-
telijke aspecten van geseponeerde mensenhandelzaken, den haag, BNrm, 
2012, pp. 26-27). 

In kwesties van mensenhandel wordt het Istanbul Protocol nauwelijks gebruikt 
voor het documenteren van medisch-psychologisch letsel.



A&MR 2012 Nr. 09 - 487

senhandel, is een indicatie dat de IND in een aantal gevallen 

ondanks gebrek aan bijvoorbeeld opsporingsindicaties62 toch 

klemmende redenen van humanitaire aard ziet om betrokke-

ne voortgezet verblijf te verlenen.63 

3.1   medisch-psychologische rapportages in de 
besluitvorming van de iNd

De IND-beschikkingen geven beperkt inzicht in de doorslag-

gevende gronden waarop een aanvraag tot voortgezet verblijf 

wordt ingewilligd.64 Indien sprake was van een afwijzing van 

de aanvraag voortgezet verblijf, werd doorgaans een uitgebrei-

dere motivering gegeven. Hierbij komen wel enkele knelpun-

ten wat betreft het meewegen van medisch-psychologisch let-

sel aan het licht.

Ten eerste lijkt het erop dat medisch-psychologisch letsel 

beperkt wordt meegewogen in de beoordeling van een B16-

aanvraag. Beleidsmatig kan de IND medisch-psychologische 

aspecten mee laten wegen als onderdeel van de te wegen fac-

toren65 maar in de praktijk lijken medisch-psychologische rap-

portages nog te weinig in samenhang met het mensenhandel-

relaas worden bekeken.66 Uit het mensenhandelrelaas kunnen 

de klemmende redenen van humanitaire aard blijken op grond 

waarvan het (beweerdelijke) slachtoffer van mensenhandel be-

scherming nodig heeft. Er zijn voorbeelden van zaken waarin 

de betrokkene verschillende factoren aanvoert die door de IND 

vervolgens niet in samenhang worden gezien. 

Als zodanig bestaat er bij het IND-besluit over de B16-aanvraag 

een te snelle afwijzing van B16 op humanitaire gronden op 

basis van het mensenhandelrelaas en een te snelle verwijzing 

naar een verblijfsaanvraag in het kader van het beleid medische 

behandeling, hoofdstuk B8 van de Vreemdelingencirculaire.67 

62 de meeste zaken waren geseponeerd vanwege het ontbreken van opspo-
ringsindicaties. in drie zaken ging het om een sepot vanwege het ontbreken 
van wettig bewijs, het ontbreken van een aangifte die betrekking had op 
mensenhandel, en een sepot vanwege het ontbreken van de verdachte (Nrm 
2012, supra noot 61, p. 24). 

63 op 12 juni 2012 is in de tweede kamer gesproken over misbruik van de 
B9-regeling, waarbij werd gerefereerd aan het rapport van de Nationaal 
rapporteur mensenhandel (supra noot 61). tijdens dit debat werd gesteld dat 
het aanvechten van een sepotbeslissing door 39 (vermoedelijke) slachtoffers 
van mensenhandel en het vervolgens ongegrond achten van 37 beklagzaken 
belangrijke indicaties zouden zijn voor misbruik (handelingen tk 2011-2012, 
nr. 94). minister leers achtte het verder aannemelijk dat een deel van de per-
sonen met een B9-vergunning van wie de zaak is geseponeerd, misbruik had 
gemaakt van de B9-regeling door beklag in te dienen met als voornaamste 
oogmerk de voorzetting van hun verblijfsrecht. (stbl. 2012, 359, p. 3). 

64 gebaseerd op positieve beschikkingen geanonimiseerd ontvangen van 
equator foundation (bijvoorbeeld: immigratie- en Naturalisatiedienst, 10 au-
gustus 2011, iNd 0312-15-0150, v-nr. 270.294.2891, geanonimiseerd ontvan-
gen van equator foundation.) zie ook: Nrm 2009, supra noot 7, p. 619.

65 vc 2000, B16/4.5.
66 mondelinge informatie verkregen van een medewerker fairwork, 24 april 

2012. 
67 Naast andere voorbeelden in dit artikel, zie de volgende afwijzing van de iNd: 

‘indien betrokkene van mening is dat zij vanwege haar psychische gezond-
heid niet kan terugkeren naar het land van herkomst, ligt het meer in de rede 

Deze verwijzing naar de B8 is begrijpelijk indien daadwerke-

lijk uitsluitend medische redenen worden aangevoerd.68 Vaak 

wordt echter een samenhang van omstandigheden aange-

voerd die verband houden met het mensenhandelrelaas. Het 

mensenhandelrelaas wordt in het besluit over de B8 –aan-

vraag niet meegewogen.69 Voorts zijn bij de beoordeling van 

B8-aanvragen medische noodsituaties bepalend voor het ver-

lenen van voortgezet verblijf. Gezondheidsschade ten gevolge 

van mensenhandel betreft niet altijd een medische noodsi-

tuatie.70 Dit heeft gevolgen heeft voor mogelijke slachtoffers 

van mensenhandel van wie het medisch-psychologisch letsel 

op zichzelf geen grond vormt voor een verlening van een B8-

verblijfsvergunning. Een voortgezet verblijf zal dan niet wor-

den verleend ten nadele van de bescherming van (beweerdelij-

ke) slachtoffers van mensenhandel. 

Dat de IND soms te snel naar de B8-procedure verwijst en het 

medisch-psychologisch letsel ten onrechte niet in samenhang 

met het mensenhandelrelaas beziet, lijkt te worden bevestigd 

door de voorzieningenrechter van de rechtbank Den Haag in 

december 2011. Het betreft een afgewezen B16-aanvraag waar-

bij de betrokkene naast medisch-psychologische omstandig-

heden, ook andere aspecten had aangevoerd zoals risico van 

represailles, risico van vervolging vanwege werkzaamheden in 

de prostitutie en het niet beschikken over een sociaal netwerk 

in Nigeria:

 ‘De voorzieningenrechter stelt vast dat verzoekster onder-

bouwd heeft gesteld dat zij te kampen heeft met psychische 

klachten. Bovendien heeft verzoekster de zorg voor verzoe-

ker, die hier te lande geboren is en schoolgaand is. Uit het 

bestreden besluit volgt dat verweerder deze omstandighe-

den heeft betrokken, doch verweerder heeft in het bestre-

den besluit geen blijk gegeven deze factoren in hun onder-

liggende samenhang te hebben bezien. Daarmee miskent 

verweerder dat juist bij de vraag of zich klemmende rede-

nen van humanitaire aard voordoen, de samenhang en wis-

selwerking tussen de verschillende factoren in ogenschouw 

dient te worden genomen. Het bestreden besluit geeft naar 

het oordeel van de voorzieningenrechter onvoldoende blijk 

van een dergelijke beoordeling. Gelet op het voorgaande 

dat betrokkene een aanvraag indient voor verblijf op medische gronden.’ 
(Beschikking van iNd in januari 2010, ontvangen door auteur van medewerker 
fairwork, 19 januari 2012).

68 immers, wanneer het slachtoffer uitsluitend medische redenen aanvoert, zou 
volgens de iNd een verblijfsaanvraag in het kader van het beleid medische 
behandeling (B8) meer in de rede liggen (B16/4.5, onder ad b).

69 vc 2000 B8/2.1, stcrt. suppl. 2001, 64 en stcrt. 2010, 10228; B16/4.5; 
mondelinge informatie verkregen van een medewerker van de immigratie- en 
Naturalisatiedienst, 4 mei 2012; schriftelijke informatie ontvangen door auteur 
van medewerker van de immigratie- en Naturalisatiedienst, 7 juni 2012.

70 medische noodsituatie: ‘die situatie waarbij de betrokkene lijdt aan een stoor-
nis, waarvan op basis van de huidige medisch-wetenschappelijke inzichten 
vast staat dat het achterwege blijven van behandeling op korte termijn [binnen 
een termijn van drie maanden] zal leiden tot overlijden, invaliditeit of een an-
dere vorm van ernstige geestelijke of lichamelijke schade.’ (vc 2000, B8/3.1, 
stcrt. 2006, 201). 

mensenhandel

Het mensenhandelrelaas wordt in het besluit over de B8-aanvraag niet 
meegewogen.



488 - A&MR 2012 Nr. 09

heeft verweerder zich dan ook ten aanzien van de medi-

sche problematiek van verzoekster niet op het standpunt 

kunnen stellen dat het indienen van een aanvraag om een 

verblijfsvergunning voor medische behandeling in de rede 

ligt, omdat dit de enige factor is die aan de orde is. In zover-

re is naar het oordeel van de voorzieningenrechter sprake 

van een motiveringsgebrek.’71 

Verschillende rechtbanken hebben besluiten van de IND om 

dezelfde reden vernietigd. In 2007 oordeelde de rechtbank 

Groningen bijvoorbeeld:

 ‘Verweerder heeft erop gewezen dat de medische omstan-

digheden die eiseres heeft aangevoerd, beoordeeld dienen 

te worden bij een aanvraag ‘medische behandeling. (…) Zo 

heeft eiseres ter zitting verder verduidelijkt dat de medi-

sche behandeling op zich zelf geen doel voor verblijf in Ne-

derland is, maar een omstandigheid die voortvloeit uit haar 

situatie. De rechtbank is met eiseres van oordeel dat het ge-

heel van de omstandigheden bij de beoordeling betrokken 

dient te worden. Immers, deze omstandigheden houden 

met elkaar en met de mensenhandel verband en kunnen 

niet in diverse onderdelen cq. verblijfsdoelen gesplitst en 

beoordeeld worden.’72

Ingevolge de bovenstaande uitspraak van de rechtbank moet 

de IND medisch-psychologische letsel in samenhang met het 

mensenhandelrelaas bezien. Immers, het medisch-psycholo-

gisch letsel op zichzelf staand is niet het verblijfsdoel maar 

kan de aanvraag van het slachtoffer van mensenhandel onder-

steunen. 

Indien het uitsluitend om medische aspecten gaat, is een ver-

wijzing naar de B8 begrijpelijk. De Afdeling stelde in een uit-

spraak van 3 april 2012 over het hoger beroep van een (beweer-

delijk) slachtoffer inzake een afwijzing van de B16-aanvraag 

dan ook: 

 ‘Nu door de vreemdeling, los van de gestelde, niet aanne-

melijk geachte, herintegratieproblemen slechts medische 

aspecten zijn aangevoerd heeft de minister die terecht als 

een op zichzelf staande grond ter verkrijging van een ver-

blijfsvergunning regulier voor bepaalde tijd aangemerkt 

die naar aanleiding van een daartoe strekkende aanvraag 

kunnen worden beoordeeld.’73

71 voorzieningenrechter rechtbank den haag, Nevenzittingsplaats rotterdam, 
5 december 2011, nrs. awB 11/26980 en awB 11/26982; awB 11/2698 en 
awB 11/26979 (hoofdzaken).

72 rechtbank groningen, 17 juli 2007, awB 07/12127, jv 2007/546, ve07001999 
(ljN: BB6829).

73 aBrvs, 3 april 2012, nr. 201104081/1/v1, ve12000888 (ljN: Bw1417). 

De vraag is echter of daadwerkelijk uitsluitend medische as-

pecten zijn aangevoerd en of het in samenhang bezien van de 

medische aspecten met de andere aangevoerde aspecten moge-

lijk tot een ander besluit had kunnen leiden, dat wil zeggen tot 

het inwilligen van de B16-aanvraag en geen verwijzing naar 

een verblijfsaanvraag op grond van hoofdstuk B8 Vc.

In een uitspraak van 28 juni 2012 oordeelt de Afdeling dat het 

besluit van de Minister om te verwijzen naar een B8-aanvraag 

in het geval de reguliere aanvraag verband houdt met psychi-

sche problemen, de juiste is: 

 ‘…bij een verblijfsvergunning regulier voor bepaalde tijd 

die verband houdt met psychische problemen moet wor-

den aangesloten bij de daarvoor geldende beperkingen en 

ter verkrijging van een zodanige vergunning een daartoe 

strekkende aanvraag moet worden ingediend […].Voor zover 

de vreemdeling zich op het standpunt stelt dat hij in Ne-

derland voor zijn psychische klachten zou moeten worden 

behandeld, dient hij derhalve een daartoe strekkende aan-

vraag in te dienen.’74 

In de aanvraag van de betrokkene werden echter evident an-

dere redenen dan alleen medisch-psychologisch letsel aange-

voerd, zoals het risico op vervolging vanwege homoseksualiteit 

en de daardoor geen reële kans op re-integratie en opvangmo-

gelijkheden. Het in samenhang zien van deze aspecten door de 

IND had mogelijk tot een ander oordeel geleid. 

Een tweede knelpunt in het meewegen van medisch-psycho-

logische rapportages door de IND, is dat de IND in besluiten 

over aanvragen voortgezet verblijf (B16) zelf lijkt te oordelen 

over medische aspecten zonder over de benodigde medische 

deskundigheid te beschikken en zonder hierover advies in te 

winnen bij medische behandelaars of het Bureau Medische 

Advisering (BMA). De rechtbank Den Haag heeft in 2011 de IND 

dit gebrek aan medische deskundigheid tegengeworpen en de 

beslissing op grond van een gebrek aan motivering vernietigd:

 ‘De rechtbank overweegt hiertoe dat aangezien de verweer-

der [IND] zelf niet over medische deskundigheid beschikt, 

verweerder de medische verklaring niet zelfstandig heeft 

kunnen beoordelen maar, alvorens een oordeel te geven 

over het feit of eisers psychologische gesteldheid een dusda-

nige bijzondere individuele omstandigheid vormt dat van 

eiser niet gevergd kan worden dat hij Nederland verlaat, ad-

vies had moeten inwinnen bij het BMA. (…) Nu verweerder 

geen advies heeft ingewonnen maar zelfstandig heeft be-

oordeeld dat de psychologische gesteldheid van eiser, gelet 

op de medische verklaring, geen vorenbedoelde bijzondere 

74 aBrvs, 28 juni 2012, nr. 201104285/1/v4, jv 2012/373, ve12001518 (ljN: 
BX0602). 

De IND lijkt zelf te oordelen over medische aspecten zonder over de benodigde 
medische deskundigheid te beschikken en zonder hierover advies in te winnen.



A&MR 2012 Nr. 09 - 489

individuele omstandigheid vormt, is het bestreden besluit 

onzorgvuldig voorbereid en kleeft aan het besluit een mo-

tiveringsgebrek, zodat het strijdig is met artikel 3:2 en 7:12 

van de Awb.’75

De IND meldt dat BMA-advies alleen wordt ingewonnen in de 

procedure voortgezet verblijf wegens medische redenen (B8) 

en niet wanneer een aanvraag in het kader van hoofdstuk B16 

wordt gedaan. Eventueel aangeleverde verklaringen van be-

handelend artsen en/of psychologen worden wel meegewogen 

bij een B16-aanvraag.76 Gezien het feit dat in een B16-aanvraag 

(ernstig) medisch-psychologisch letsel kan worden aangevoerd 

ter duiding van het mensenhandelrelaas, is deskundig me-

disch advies echter ook in een B16-aanvraag van belang. 

3.2  tussenconclusie

Hoewel er beleidsmatig enige ruimte bestaat voor de IND om 

medisch-psychologische aspecten mee te wegen in het besluit 

op aanvragen voor voortgezet verblijf op grond van B1677, is het 

de vraag of medisch-psychologische rapportages ter duiding 

van het mensenhandelrelaas voldoende gewicht krijgen. In 

sommige gevallen verwijst de IND bij een afwijzend besluit 

over de B16-aanvraag naar een procedure tot het indienen van 

een aanvraag op medische gronden (B8), waardoor de medi-

sche problematiek wordt losgekoppeld van de rest van het men-

senhandelrelaas. Het medisch-psychologische letsel is dan de 

enige grond voor een verlening voortgezet verblijf, wat conse-

quenties heeft voor de slachtoffers van mensenhandel van wie 

het medisch-psychologisch letsel op zichzelf geen grond vormt 

voor de B8-vergunning en voor wie dus ook de B8-aanvraag zal 

worden afgewezen. Het is mogelijk dat slachtoffers daardoor 

niet de bescherming krijgen waar zij recht op hebben.

4.   Besluiten van het Schadefonds 
Geweldsmisdrijven 

Voor deze bijdrage is ook gekeken naar de rol van medisch-psy-

chologische rapportages in de besluitvorming van het SGM 

over aanvragen voor financiële tegemoetkomingen van (be-

weerdelijke) slachtoffers van mensenhandel van wie de straf-

zaak geseponeerd was en van enkelen van wie de aangifte tot 

een veroordeling had geleid. De aangehaalde beschikkingen 

dateren van vóór de reeds genoemde beleidsaanpassing van 

het SGM.78 

Ook slachtoffers van wie de strafzaak is geseponeerd kunnen 

in aanmerking komen voor een financiële tegemoetkoming uit 

75 rechtbank ‘s-gravenhage, 25 mei 2011, awB 10/42079 BePtdN (uitspraak 
ingevolge artikel 8:77 van de algemene wet bestuursrecht (awb). 

76 mits deze geregistreerd staan in het register van de Beroepen in de 
individuele gezondheidszorg (Big-register) of het register van het Nederlands 
instituut van Psychologen (NiP) (mondelinge informatie verkregen van een 
medewerker immigratie- en Naturalisatiedienst, 4 mei 2012, 7 juni 2012 en 28 
augustus 2012; B8/2.1). 

77 vc 2000, B16/4.5.
78 zie paragraaf 1.2 in dit artikel.

het SGM. Ook als de aangifte niet tot vervolging en/of veroorde-

ling van een verdachte heeft geleid, wordt de aanvraag van een 

(beweerdelijk) slachtoffer van mensenhandel voor een financi-

ele tegemoetkoming dus wel degelijk beoordeeld.79 

Indien volgens het SGM sprake is van een opzettelijk gewelds-

misdrijf, wordt aan de hand van medisch-psychologische rap-

portages en/of door de medisch adviseur van het SGM de ernst 

van de gezondheidsschade geschat. Dit bepaalt mede de hoogte 

van de financiële tegemoetkoming.80 Het SGM zag mensenhan-

del echter niet per definitie als een opzettelijk geweldsmisdrijf. 

Indien het opzettelijk geweldsmisdrijf niet aannemelijk werd 

geacht, konden medisch-psychologische rapportages niet als 

steunbewijs worden meegewogen om aannemelijk te maken 

dat er sprake is van een opzettelijk geweldsmisdrijf:

 

  ‘Om aannemelijk te kunnen achten dat er sprake is ge-

weest van een opzettelijk gepleegd geweldsmisdrijf dient 

de Commissie te beschikken over voldoende objectieve 

aanwijzingen. Een objectieve aanwijzing kan bijvoorbeeld 

een proces-verbaal of een uitspraak van een rechter zijn. 

(…) Behandelaars doen echter niet aan waarheidsvinding. 

Een gestelde diagnose kan inzicht geven over een aanwe-

zig trauma, maar geen uitsluitsel over de oorzaken van dit 

trauma en de omstandigheden waaronder dit trauma is ver-

oorzaakt. De Commissie is dan ook van oordeel dat het van 

medische zijde niet mogelijk is om een objectieve bijdrage 

te leveren aan de aannemelijkheid van het geweldsmisdrijf, 

zoals door u is opgegeven.’ 81

Ingevolge de beleidsbundel van het SGM kan de medisch ad-

viseur van het SGM worden geraadpleegd als de aard en ernst 

van het letsel niet duidelijk blijkt uit de aanvraag van de be-

trokkene.82 Het SGM stelde in de geanalyseerde beschikkingen 

echter dat ook het raadplegen van de eigen medisch adviseur 

geen objectieve aanwijzing zou leveren over de aanleiding, de 

toedracht en de omstandigheden van het geweldsmisdrijf: 

 

  ‘Dit onderzoek [van de medisch adviseur van de Commissie] 

levert echter geen objectieve informatie op over de aanlei-

ding, de toedracht en de omstandigheden waaronder het 

geweldsmisdrijf heeft plaatsgevonden. Een medicus kan 

hier immers geen uitspraak over doen. De Commissie is 

van oordeel dat objectieve informatie over de aanleiding, 

toedracht en omstandigheden waaronder de mishandeling 

heeft plaatsgevonden noodzakelijk is. De Commissie heeft 

79 zie: commissie schadefonds geweldsmisdrijven, Beschikking op bezwaar in 
oktober 2011, ontvangen door auteur van medewerker fairwork, 19 januari 
2012.

80 Niet alleen de medisch-psychologische schade bepaalt de hoogte van de 
financiële tegemoetkoming. materiële schade, de schade die iemand finan-
cieel lijdt en die het rechtstreekse gevolg is van het door het geweldsmisdrijf 
opgelopen letsel, kan aan de hand van (andere) bewijsstukken meewegen 
in het vaststellen van de hoogte van de tegemoetkoming (supra noot 34, 
Paragrafen 1.4-2.9, pp. 5-9; interview door auteur met medewerker van het 
schadefonds geweldsmisdrijven, 12 januari 2012).

81 commissie schadefonds geweldsmisdrijven, 1 december 2011, 92058/
dw, Beschikking op aanvraag voor een uitkering uit het schadefonds 
geweldsmisdrijven [afwijzing]. 

82 schadefonds geweldsmisdrijven, supra noot 34, Par. 1.4 en 2.4, pp. 5-7.

mensenhandel



490 - A&MR 2012 Nr. 09

daarom haar medisch adviseur niet verzocht om onderzoek 

te doen naar de aannemelijkheid van de opgegeven mishan-

deling.’83

De visie van het SGM betreffende het meewegen van me-

disch-psychologische rapportages in deze beschikkingen 

lijkt haaks te staan op het belang dat het EHRM hecht aan 

medisch-psychologische rapportages om marteling en ande-

re schendingen van mensenrechten aannemelijk te maken. 

Immers, het EHRM heeft in een aantal uitspraken laten blij-

ken dat medisch-psychologische rapportages als steunbewijs 

kunnen dienen in de aannemelijkheid van het relaas van de 

betrokkene.84 Ook het SGM zou medisch-psychologisch letsel in 

de aannemelijkheidstoets in relatie met het mensenhandelre-

laas moeten zien. 

Met het nieuwe beleid van het SGM lijkt de medisch-psycholo-

gische rapportage een belangrijker rol te gaan spelen.85 In het 

aangepaste beleid van het SGM is namelijk opgenomen dat me-

disch-psychologische rapportages voortaan kunnen dienen ter 

duiding van mogelijke tegenstrijdigheden en weinig gedetail-

leerdheid in het mensenhandelrelaas en het mensenhandelre-

laas in de juiste context kunnen plaatsen.86 

5.  Conclusie 

Mensenhandel heeft vaak medische en psychologische ge-

zondheidsschade tot gevolg. Het is daarom van belang om me-

disch-psychologische problematiek mee te laten wegen in aan-

vragen van (beweerdelijke) slachtoffers van mensenhandel van 

wie de strafzaak is geseponeerd en van wie nog wel een aan-

vraag open staat bij de IND voor voortgezet verblijf (B16) en bij 

het SGM voor een financiële tegemoetkoming. Er zijn hiervoor 

drie redenen te noemen: om tegenstrijdigheden en het weinig 

gedetailleerd zijn van het mensenhandelrelaas te verklaren, 

om het mensenhandelrelaas te ondersteunen en om passende 

hulp te geven aan het slachtoffer. Het Istanbul Protocol geeft 

handvatten om medisch-psychologisch letsel te documenteren 

volgens internationaal erkende standaarden. 

In dit artikel is een verkennend onderzoek gedaan naar het 

gebruik van medisch-psychologische rapportages en de mo-

gelijkheid van het raadplegen van deze rapportages in de 

besluitvorming van de IND en het SGM. Daaruit blijkt dat er 

zowel bij de IND als ook inmiddels bij het SGM enige ruimte 

83 commissie schadefonds geweldsmisdrijven, 19 januari 2012, 90342/
rP, Beschikking op aanvraag voor een uitkering uit het schadefonds 
geweldsmisdrijven. 

84 supra noot 54.
85 op 3 augustus 2012 is een nieuwe beleidsnotitie mensenhandel vastgesteld 

door de commissie sgm. zie supra noot 35. 
86 schriftelijke en mondelinge informatie van een medewerker van het 

schadefonds geweldsmisdrijven, 24 augustus 2012. 

is om medisch-psychologische rapportages mee te wegen in 

de besluitvorming op aanvragen van (beweerdelijke) slacht-

offers van mensenhandel. Echter, in de beslispraktijk van de 

IND lijken medisch-psychologische rapportages onvoldoende 

te worden meegewogen in samenhang met het mensenhan-

delrelaas terwijl deze rapportages meer inzicht kunnen geven 

in het mensenhandelrelaas. Het gevolg is dat slachtoffers van 

mensenhandel van wie het medisch-psychologische letsel op 

zichzelf geen grond vormt voor een B8-vergunning, terwijl 

het in samenhang met het mensenhandelrelaas wel voldoen-

de grond kan vormen voor een B16-vergunning, niet altijd de 

bescherming krijgen die ze nodig hebben. De toekomst moet 

uitwijzen hoe de beleidsaanpassing van het SGM in de praktijk 

zal uitwerken.

 

In dit artikel kwam ook aan de orde dat wanneer medisch-psy-

chologische diagnoses die in een eerder stadium worden ge-

steld en gerapporteerd, in latere stadia van de beschermketen 

meegewogen kunnen worden. Dit zou ten goede kunnen ko-

men aan het meewegen van deze medisch-psychologische rap-

portages in de besluitvorming van de IND en het SGM. Nader 

onderzoek is gewenst naar de mogelijkheden van het vroegtij-

dig vaststellen van medisch-psychologisch letsel bij (mogelijke) 

slachtoffers van mensenhandel. 

Met het nieuwe beleid van het Schadefonds Geweldsmisdrijven lijkt de medisch-
psychologische rapportage een belangrijker rol te gaan spelen.


