


































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































































Opsporing van 
mensenhandel en de 
B9-regeling

Vreemdelingrechtelijke en strafrechtelijke aspecten van 
geseponeerde mensenhandelzaken



2 |  Bureau Nationaal Rapporteur Mensenhandel Opsporing van mensenhandel en de B9-regeling



3Bureau Nationaal Rapporteur Mensenhandel  |Opsporing van mensenhandel en de B9-regeling

Opsporing van 
mensenhandel en de 
B9-regeling

Vreemdelingrechtelijke en strafrechtelijke aspecten van 
geseponeerde mensenhandelzaken



4 |  Bureau Nationaal Rapporteur Mensenhandel Opsporing van mensenhandel en de B9-regeling

Colofon

Referentie: Nationaal Rapporteur Mensenhandel (2012). Opsporing van mensenhandel en de 
B9-regeling. Vreemdelingrechtelijke en strafrechtelijke aspecten van geseponeerde mensenhandel-
zaken. Den Haag: BNRM.

Bureau Nationaal Rapporteur Mensenhandel
Postbus 20301
2500 EH Den Haag
070-3704514
www.bnrm.nl 

© BNRM 2012



5Bureau Nationaal Rapporteur Mensenhandel  |Opsporing van mensenhandel en de B9-regeling

Inhoud

1. Inleiding  7
2. Omvang  8
3. Kenmerken van de slachtoffers 10
 3.1   Nationaliteit en land van herkomst 10
 3.2   Geslacht en leeftijd 11
 3.3   Vreemdelingrechtelijke voorgeschiedenis 11
4. Het opsporingsonderzoek 12
 4.1   De totstandkoming van het eerste contact 12
 4.2   Het intakegesprek 14
 4.3   De aangifte 15
 4.4   De uitbuitingssituatie volgens de aangifte 16
 4.4.1 Delictsbestanddelen 17
 4.5   Opsporingsindicaties 18
 4.5.1  Opsporingshandelingen 19
5. Verlening van de B9-verblijfsvergunning 22
 5.1   Verblijfspas 22
 5.2   Hulpverlening 23
6. Het sepot  24
 6.1   Sepotgronden 25
7. Beklag   26
8. Intrekking van de B9-verblijfsvergunning 28
9. Voortgezet verblijf 29
 9.1   Andere vreemdelingrechtelijke procedures na intrekking 
   van de B9 29
10. Tijdlijn   30
11. Verificatie aannames, knelpunten en aanbevelingen 33
 11.1  Aannames 34
 11.2  Knelpunten en aanbevelingen  35



6 |  Bureau Nationaal Rapporteur Mensenhandel Opsporing van mensenhandel en de B9-regeling



7Bureau Nationaal Rapporteur Mensenhandel  |Opsporing van mensenhandel en de B9-regeling

1. Inleiding
Mensenhandel is een ernstig misdrijf en vormt een grove schending van de rechten van de mens. Voor 
vreemdelingen die stellen slachtoffer te zijn van mensenhandel is er de B9-regeling. Bij de geringste 
aanwijzing dat sprake is van mensenhandel, moet de politie de vreemdeling wijzen op het recht op drie 
maanden bedenktijd, waarin hij of zij tot rust kan komen en kan nadenken over het doen van aangifte.1 
Als het slachtoffer besluit aangifte te doen of op andere manier medewerking te verlenen aan het straf-
rechtelijk onderzoek krijgt hij of zij van de Immigratie en Naturalisatiedienst (IND) een tijdelijke ver-
blijfsvergunning in overeenstemming met de beleidsregels zoals neergelegd in hoofdstuk B9 van de 
Vreemdelingencirculaire 2000. 

Lang niet alle aangiftes van mensenhandel2 leiden tot vervolging. Wanneer het Openbaar Ministerie 
(OM) besluit een zaak te seponeren, bijvoorbeeld omdat er te weinig opsporingsindicaties zijn, dan 
staat voor het slachtoffer de weg van beklag3 open. Buitenlandse slachtoffers hebben vanaf het moment 
van aangifte tot de uitspraak in de beklagprocedure recht op tijdelijk verblijfsrecht op grond van de 
B9-regeling. Het is deze groep buitenlandse slachtoffers die regelmatig terugkerend onderwerp van 
aandacht is.4 Zo zou veelvuldig misbruik worden gemaakt van de B9-regeling door het doen van valse 
aangifte.5 Daarnaast zouden buitenlandse slachtoffers steeds vaker beklag indienen tegen een sepot en 
zou de beklagprocedure bij het gerechtshof erg lang duren. Ook zouden vooral Nigeriaanse slachtoffers 
oververtegenwoordigd zijn als het gaat om misbruik van de B9-regeling.  

Knelpunten die door diverse partners naar voren worden gebracht neemt de Nationaal Rapporteur 
Mensenhandel (NRM) serieus.6 De B9-regeling wordt thans heroverwogen met ondermeer de bedoe-
ling misbruik tegen te gaan en procedures te versnellen.7 Over de groep buitenlandse slachtoffers die 
aangifte doet, en wiens zaak vervolgens wordt geseponeerd is zeer weinig bekend. Allereerst is de 
omvang van de groep onduidelijk en bestaat er geen kennis over de achtergrond en kenmerken van 
deze groep slachtoffers. Betreft het een homogene groep of zijn de slachtoffers en hun verhalen juist 
heel divers? Ook bestaan er geen gegevens over wat het sepot voor gevolgen heeft voor hun vreemde-
lingrechtelijke procedure. Hoe lang maken zij bijvoorbeeld gebruik van de B9-regeling en hadden zij al 
andere vreemdelingrechtelijke procedures doorlopen voordat zij aangifte deden van mensenhandel? 
Hoeveel slachtoffers gaan in beklag tegen het sepot? Vragen zij voortgezet verblijf aan nadat de 
B9-regeling is beëindigd?  

BNRM heeft onderzoek gedaan naar 49 geseponeerde mensenhandelzaken uit 2010 waarbij een 
B9-verblijfsvergunning is verleend. Doel van het onderzoek is om inzicht te krijgen in de groep slachtof-
fers8 van mensenhandel die een B9-vergunning krijgen en waarvan de zaak vervolgens wordt gesepo-
neerd. Wat zijn kenmerken van deze slachtoffers? Wat is bekend over het mensenhandelverhaal? Welke 
actie heeft de politie ondernomen nadat aangifte was gedaan? Hoe lang hebben alle stappen in het 
proces van aangifte tot intrekking van de B9-verblijfsvergunning geduurd? Deze en vele andere vragen 
komen aan de orde in onderhavige dossierstudie. 

1  Over de bedenktijd stuurde demissionair minister voor Immigratie, Integratie en Asiel recentelijk een brief aan de Tweede Kamer; 
brief van 11 mei 2012, kenmerk 2012-0000286136. De NRM reageerde op deze brief bij brief van 29 mei 2012, kenmerk 8060.

2  Waar verder in deze rapportage wordt gesproken over aangiftes, worden steeds aangiftes van mensenhandel bedoeld.
3  Op grond van art. 12 Sv. Zie ook NRM7, pp. 193-202.
4  Zie ook NRM7, pp. 187-193.
5  Zie bijvoorbeeld: ‘Twijfels bij aangiften mensenhandel’, 21 april 2012, Dagblad van het Noorden, en ‘Misbruik regeling slachtoffers 

mensenhandel aan banden’, 15 november 2011, www.rijksoverheid.nl. Onderhavig onderzoek is niet gericht op het fenomeen 
‘misbruik van de B9-regeling’. 

6  NRM7, pp. 187-193. Zie ook de schriftelijke reactie van de NRM op de notitie ‘Mogelijke maatregelen stroomlijnen en tegengaan 
misbruik B9’ van 14 september 2011.

7  Kamerstukken II 2011/12, 28 638, nr. 57, p. 4.
8  In dit onderzoek worden alle personen die aangifte van mensenhandel hebben gedaan aangeduid als slachtoffer. 



8 |  Bureau Nationaal Rapporteur Mensenhandel Opsporing van mensenhandel en de B9-regeling

Het betreft een verkennend onderzoek. Het aantal van 49 onderzochte dossiers uit 2010 is niet repre-
sentatief, maar geeft wel – voor het eerst – inzicht in aard en omvang van verschillende processuele en 
inhoudelijke aspecten van het vreemdelingrechtelijke en strafrechtelijke proces dat buitenlandse 
slachtoffers doorlopen. De dossierstudie is tweeledig: van 49 slachtoffers is zowel het OM-dossier als 
het dossier bij de IND onderzocht om op die manier een zo compleet mogelijk beeld te krijgen van de 
strafrechtelijke en vreemdelingrechtelijke stappen. 

Uit de resultaten van het onderzoek blijkt dat veel aannames over buitenlandse slachtoffers en de 
B9-regeling niet overeenkomen met feiten en cijfers. Zo blijkt de beklagprocedure niet gemiddeld 
twaalf, maar ruim vijf maanden te duren, zijn Nigeriaanse zelfmelders9 niet oververtegenwoordigd in 
de mate waarin verondersteld, en is het niet zo dat de meeste slachtoffers al zijn uitgeprocedeerd als zij 
aangifte doen van mensenhandel.  

In onderstaande paragrafen zullen alle strafrechtelijke en vreemdelingrechtelijke processtappen vanaf 
de uitbuitingssituatie tot aan de beslissing over voortgezet verblijf in chronologische volgorde bespro-
ken worden. Kwantitatieve informatie is waar relevant steeds aangevuld met kwalitatieve gegevens over 
de slachtoffers of de betreffende situatie. In paragraaf 10 zijn alle processtappen in twee tijdlijnen 
inzichtelijk gemaakt. Dit hoofdstuk wordt afgesloten met de bespreking van knelpunten en  
aanbevelingen.

2.  Omvang 
Aangiftes mensenhandel moeten altijd worden opgenomen10 en ingezonden naar de officier van justi-
tie ter afhandeling, ongeacht of er een verdachte in beeld is dan wel sprake is van opsporingsindicaties. 
Alleen zaken waarbij een verdachte bekend is, dan wel waarin voldoende opsporingsindicaties zijn wor-
den ingeschreven in het OM-systeem Compas, en worden dus in de landelijke registratie meegenomen. 
Uit deze officiële registratie kwam naar voren dat in 2010 in totaal 38 mensenhandelzaken geseponeerd 
waren. Veel van de mensenhandelzaken die geseponeerd waren bleken niet geregistreerd te zijn in 
Compas. In veel gevallen is naar aanleiding van de aangifte mensenhandel immers niet bekend wie de 
verdachte is, dan wel zijn er onvoldoende opsporingsindicaties. Bij deze sepots die niet geregistreerd 
worden in Compas wordt ook wel gesproken van ‘cosmetische sepots’.11 Bij de vier onderzochte parket-
ten werden deze niet in Compas geregistreerde sepots door de parketsecretaris in ordners bewaard. 
Desgevraagd konden deze zaken worden geteld om een beeld te krijgen van het aantal cosmetische 
sepots uit 2010. Nu de zogenoemde cosmetische sepots handmatig en ontoegankelijk worden geregi-
streerd is van de omvang geen goed beeld te krijgen. Als gevolg daarvan bestaat evenmin een duidelijk 
beeld van het totaal aantal sepots.  

Het onderzoek richtte zich op mensenhandelzaken die in 2010 geseponeerd zijn. Ten behoeve van het 
onderzoek zijn sepotdossiers van vier parketten onderzocht. Gekozen is voor twee parketten uit de 
Randstad (Den Haag en Rotterdam) en twee daarbuiten (Arnhem en Den Bosch). Onder één parket kun-
nen meerdere politieregio’s vallen. In totaal werden 49 sepotdossiers onderzocht. Bij de parketten waar 
meer dan veertien sepotdossiers in de ordners zaten, zijn at random veertien dossiers gehaald voor 
onderzoek. 

9  Onder zelfmelders wordt verstaan: slachtoffers die uit eigen beweging contact op hebben genomen met de politie.
10  Zie het rapport 2006/0279 d.d. 10 augustus 2006 van de Nationale ombudsman, naar aanleiding van een klacht van een vrouw die 

niet in de gelegenheid was gesteld om aangifte te doen van mensenhandel.
11  Omdat de B9-verblijfsvergunning alleen kan worden ingetrokken door de IND nadat de zaak door het OM is geseponeerd, moeten 

deze sepots door de officier van justitie ondertekend worden. Feitelijk komen de sepots echter meer overeen met zogenoemde 
‘politiesepots’. Deze politiesepots onder de vlag van het OM worden derhalve aangeduid met de term ‘cosmetische sepots’. 



9Bureau Nationaal Rapporteur Mensenhandel  |Opsporing van mensenhandel en de B9-regeling

Perceptie over de omvang van het aantal sepotdossiers 
Overigens bestond bij twee parketten de perceptie dat het om veel meer dossiers ging dan het er uiteindelijk 
– na telling – bleken te zijn. Zo dacht het parket Rotterdam dat het in totaal om circa 30 sepotdossiers zou 
gaan, maar na telling bleken dit er slechts 15 te zijn.12 Bij het parket Den Haag betroffen het volgens de eigen 
registratie van het parket in totaal circa 63 zaken. Toen de dossiers werden bestudeerd bleek het in vier van 
de zestien geselecteerde dossiers (25%) echter om sepots uit 2011 te gaan.13 Aan het aantal van 63 sepots in 
Den Haag moet derhalve getwijfeld worden. 

De verdeling van het aantal onderzochte zaken in verhouding tot het totale aantal niet geregistreerde 
sepots en in Compas ingeschreven sepots bij deze parketten is weergegeven in onderstaande tabel: 

Tabel 1  Verdeling sepotdossiers per parket

Parket Aantal onderzochte 
dossiers

Totaal aantal cosmetische 
sepots 2010

Totaal aantal in Compas 
ingeschreven sepots 2010

Arnhem 7 7 0

Den Bosch 14 24 1

Den Haag 14 63 9

Rotterdam 14 15 5

Totaal 49 109 15

Van de parketten Arnhem, Den Bosch en Rotterdam zijn alleen cosmetische sepots onderzocht. Van het 
parket Den Haag zijn twaalf cosmetische sepots, en twee in Compas ingeschreven sepots onderzocht.  

Geconstateerd is dat er alleen een officiële registratie bestaat van in Compas geregistreerde sepots. In 
de meeste gevallen blijkt het echter om cosmetische sepots te gaan, en deze worden niet officieel gere-
gistreerd. Hoewel de vier onderzochte parketten ieder een eigen administratie bijhouden van deze cos-
metische sepots, blijkt deze niet in alle gevallen te kloppen. Het totaal aantal sepots op landelijk niveau 
in 2010 is derhalve onbekend. In de Korpsmonitor 2010 staat dat de politiekorpsen in 2010 in totaal 342 
‘B9-aangiften’ hebben geregistreerd.14 Daarvan zijn volgens de Korpsmonitor in datzelfde jaar ongeveer 
186 zaken geseponeerd. Hoewel dit geen inzicht geeft in het totaal aantal geseponeerde aangiftes waar-
bij een B9 was verleend,15 geeft het wel een indicatie van het aantal sepots in 2010. Evenals het OM 
bestaat ook bij de politie geen landelijke registratie van het aantal sepots in mensenhandelzaken. Het 
aantal van 186 in de Korpsmonitor is gebaseerd op een telling van alle regiokorpsen afzonderlijk.16 

12  Eén dossier kon niet worden teruggevonden waardoor de resterende veertien dossiers zijn onderzocht.
13  Van twee zaken was dit direct zichtbaar, waardoor deze zaken buiten dit onderzoek zijn gehouden. In twee andere dossiers die 

volgens de registratie in 2010 waren geseponeerd onbrak de sepotbrief. Omdat pas na de data-analyse duidelijk werd dat deze twee 
zaken begin 2011 waren geseponeerd is ervoor gekozen deze twee zaken toch mee te nemen in onderhavig onderzoek. Wanneer in 
dit onderzoek wordt gesproken over in 2010 geseponeerde zaken, wordt derhalve gedoeld op de 47 in 2010 geseponeerde zaken, 
plus de twee in 2011 geseponeerde zaken van het parket Den Haag.

14  Korpsmonitor 2010, p. 95.
15  Immers zegt het cijfers niets over sepots in 2010 waarbij in een eerder jaar al aangifte is gedaan.
16  Mondelinge informatie EMM, dd. 23 mei 2012.



10 |  Bureau Nationaal Rapporteur Mensenhandel Opsporing van mensenhandel en de B9-regeling

3.  Kenmerken van de slachtoffers
3.1  Nationaliteit en land van herkomst
Van de 49 slachtoffers die aangifte deden, hadden vijftien de Nigeriaanse nationaliteit. Tien slachtoffers 
hadden de Sierra Leonese nationalitieit, gevolgd door zes Guinese en vier Chinese slachtoffers. In totaal 
kwamen onder de 49 slachtoffers vijftien verschillende nationaliteiten voor. De landen van herkomst 
komen grotendeels overeen met de nationaliteit van de slachtoffers. Opvallend is dat 83,7% van de 
slachtoffers afkomstig is uit Afrikaanse landen.17 

Tabel 2 Verdeling land van herkomst van de slachtoffers 

Land N %

Angola 1 2,0%

Burundi 1 2,0%

China 4 8,2%

Congo 1 2,0%

Gambia 1 2,0%

Ghana 1 2,0%

Guinee 5 10,2%

Iran 1 2,0%

Kenia 1 2,0%

Liberia 1 2,0%

Mongolië 2 4,1%

Nigeria 15 30,6%

Rwanda 2 4,1%

Sierra Leone 10 20,4%

Taiwan 1 2,0%

Uganda 2 4,1%

Totaal 49 100%

Voorts kon uit de IND-dossiers worden opgemaakt dat achttien slachtoffers één of meer kinderen heb-
ben. Sommige slachtoffers hadden een of meer kinderen die in hun thuisland waren achtergebleven; 
acht slachtoffers kregen een kind in Nederland tijdens de B9-procedure. Vaak werd voor deze kinderen 
een aanvraag tot gezinshereniging ingediend.  

3.2  Geslacht en leeftijd 
De slachtoffers in de onderzochte dossiers betroffen hoofdzakelijk vrouwen; slechts drie van de 49 
slachtoffers waren man. 

De datum van de aanvang van uitbuiting uit de onderzochte processen-verbaal is vergeleken met de 
geboortedatum van de slachtoffers, om te achterhalen op welke leeftijd de uitbuiting waarvan aangifte 
was gedaan was aangevangen. In negen gevallen was er nog geen sprake geweest van uitbuiting, in 
zeven gevallen was de datum waarop de uitbuiting was begonnen niet uit het proces verbaal te halen. 
Uit de resterende 33 dossiers komt een gemiddelde leeftijd van 23,1 jaar naar voren als leeftijd waarop 

17  Dit is opvallend omdat in de top 10 van meest voorkomende nationaliteiten van slachtoffers mensenhandel maar twee Afrikaanse 
nationaliteiten voorkomen, te weten de Nigeriaanse (2) en Sierra Leoonse nationaliteit (7). Zie NRM8, p. 100. Overigens is het logisch 
dat in onderhavig onderzoek geen Nederlandse slachtoffers voorkomen, aangezien zij niet in aanmerking komen voor de 
B9-verblijfsvergunning.



11Bureau Nationaal Rapporteur Mensenhandel  |Opsporing van mensenhandel en de B9-regeling

de uitbuiting volgens het slachtoffer begon.18 Zes slachtoffers waren op dat moment minderjarig.

Tabel 3 Leeftijd ten tijde van aanvang uitbuiting

Leeftijd N %

10 - 14 1 3,0%

15 - 17 5 15,2%

18 - 23 12 36,4%

24 - 30 10 30,3%

31 - 40 4 12,1%

> 41 1 3,0%

Totaal 33 100%

3.3  Vreemdelingrechtelijke voorgeschiedenis 
In de onderzochte dossiers bij de IND is gekeken of de slachtoffers voor hun B9-verblijfsvergunning ook 
andere vreemdelingrechtelijke procedures hadden doorlopen. Voor 51% (N=25) van de slachtoffers was 
de B9-procedure de eerste vreemdelingrechtelijke procedure in Nederland. Bij de 24 slachtoffers die 
voor de B9-procedure al wel één of meer vreemdelingrechtelijke procedures hadden doorlopen, betrof 
het in 22 gevallen een asielprocedure. Zeven slachtoffers (10,2%) hadden voorafgaand aan de aanvraag 
B9 twee of meer vreemdelingrechtelijke procedures doorlopen. Van de slachtoffers die voorafgaand 
aan de B9 al andere vreemdelingrechtelijke procedures hadden doorlopen, varieerde de duur van deze 
procedures van drie dagen tot ruim vijf jaar. Gemiddeld bedroeg de duur van de vreemdelingrechtelijke 
procedures voorafgaand aan de B9 per slachtoffer 676 dagen.19 Ruim 40% zat minder dan een jaar in 
procedure.

Uit het dossieronderzoek bij de IND komt naar voren dat tien van de 49 slachtoffers op enig moment 
voorafgaand aan de B9-procedure in vreemdelingenbewaring hebben gezeten.  

4.  Het opsporingsonderzoek
In deze paragraaf worden alle stappen door de politie en het slachtoffer van het intakegesprek tot aan 
het uiteindelijke sepot beschreven.  

4.1  De totstandkoming van het eerste contact
In de OM-dossiers20 is bekeken hoe het eerste contact tussen het slachtoffer en de politie tot stand was 
gekomen. In ruim een derde van de gevallen is het slachtoffer op eigen initiatief naar de politie gegaan 
om aangifte van mensenhandel te doen. Hoewel vaak wordt aangegeven dat het vooral Nigerianen zijn 
die tot deze groep zelfmelders behoren, waren slechts vier van de vijftien Nigeriaanse slachtoffers 
(26,7%) uit eigen beweging bij de politie terecht gekomen. Dat is procentueel minder dan het gemid-
delde van alle nationaliteiten bij elkaar.  

18  Sd: 6,8.
19  N=22, Sd: 617,9. Voor de berekening is per procedure de einddatum van de procedure (inclusief eventueel bezwaar en beroep) 

afgetrokken van de begindatum (datum van indienen van de aanvraag). Bij slachtoffers die meerdere vreemdelingrechtelijke 
procedures hadden doorlopen voorafgaand aan de B9, zijn de tijdsduren van de verschillende procedures bij elkaar opgeteld.

20  De OM-dossiers bestonden meestal uit een verslag van het intakegesprek, een of meer processen verbaal van de gehoren van het 
slachtoffer, en een proces verbaal van bevindingen. In de meeste dossiers zat ook de sepotbrief en soms was het arrest van het hof in 
de beklagzaak toegevoegd. In sommige dossiers zaten daarnaast uittreksels van bijv. vluchtgegevens en een kopie van gehoren bij de 
IND.



12 |  Bureau Nationaal Rapporteur Mensenhandel Opsporing van mensenhandel en de B9-regeling

Bij ruim een kwart van de slachtoffers kwam het eerste contact met de politie tot stand via een hulpver-
lener of via een non gouvernementele organisatie. Vijf slachtoffers gaven tijdens het asielgehoor bij de 
IND aan slachtoffer van mensenhandel te zijn. In onderstaande tabel staat een volledig overzicht van de 
wijze waarop het eerste contact met de politie tot stand kwam.  

Bij geen van de slachtoffers kwam het eerste contact met de politie tot stand naar aanleiding van een 
mensenhandelcontrole van de politie.  

Tabel 4  Totstandkoming van het eerste contact met politie

Wijze van totstandkoming eerste contact N %

Uit eigen beweging 17 34,7%

Via een hulpverlener/ngo doorverwezen naar politie 14 28,5%

Bij de behandeling van de asielaanvraag zijn indicaties van mensenhandel gebleken 5 10,2%

Door (vreemdelingen)politie aangehouden/staande gehouden 4 8,1%

Via een voorbijganger doorverwezen naar politie 2 4,1%

Via een advocaat doorverwezen naar politie 2 4,1%

Door politie op straat aangetroffen 2 4,1%

Slachtoffer zat in vreemdelingenbewaring 1 2,0%

Via een klant 1 2,0%

Slachtoffer heeft vanuit het AZC aangifte gedaan 1 2,0%

 Totaal 49 100%

Zoals is te zien in bovenstaande tabel kwamen enkele slachtoffers in aanraking met de politie doordat 
zij waren staande gehouden of aangehouden. Zo werd een slachtoffer door de KMar op Schiphol aange-
houden omdat ze valse documenten bij zich had. Dit slachtoffer werd in eerste instantie in verzekering 
gesteld. Na een intakegesprek werd zij geïnformeerd over de mogelijkheid van bedenktijd. Vervolgens 
duurde het ruim drie weken voordat zij in vrijheid werd gesteld. De zaak werd overgedragen aan de 
politie Haaglanden omdat de verdachte in die regio zou wonen.  

BNRM krijgt signalen uit het werkveld dat het soms erg lang duurt voordat een slachtoffer naar de poli-
tie gaat. In de OM-dossiers is gekeken naar de tijdsduur tussen het einde van de uitbuitingssituatie en 
het eerste contact met de politie.21 Ruim de helft van de slachtoffers (56,3%)22 ging binnen een maand 
nadat de uitbuitingssituatie was geëindigd naar de politie. Zes slachtoffers stapten pas na meer dan een 
jaar naar de politie. De hoogste uitschieter betrof een slachtoffer dat pas na 3,6 jaar aangifte deed. Dit 
slachtoffer had een eerdere aangifte uit 2006 niet doorgezet omdat ze dit psychisch niet aankon en 
bang was dat de aangifte een probleem zou opleveren voor de uitslag van haar asielprocedure. Nadat dit 
slachtoffer was uitgeprocedeerd deed zij in 2009 alsnog aangifte waardoor ze een B9-verblijfsvergunning 
kreeg. 

21  N=32. Van 17 slachtoffers was de datum waarop de uitbuiting eindigde onbekend.
22  N=18.



13Bureau Nationaal Rapporteur Mensenhandel  |Opsporing van mensenhandel en de B9-regeling

Voorgestelde maatregel tot inperking bedenktijd voor bepaalde slachtoffers
Bij brief van 11 mei 2012 stelt de minister voor Immigratie, Integratie en Asiel voor om aan slachtoffers die zich 
langer dan drie maanden niet meer in de uitbuitingssituatie bevinden geen bedenktijd meer aan te bieden.23 In 
de onderzochte dossiers van onderhavig onderzoek was in 31,3% van de gevallen meer dan drie maanden 
verstreken tussen het einde van de uitbuitingssituatie en het eerste contact met de politie. Wanneer de door de 
minister aangekondigde maatregel zou zijn toegepast op deze dossiers, zou derhalve bijna een derde van de 
slachtoffers niet in aanmerking zijn gekomen voor bedenktijd. De NRM is geen voorstander van het voorstel 
om deze groep slachtoffers uit te sluiten van het recht op bedenktijd. Allereerst omdat niet blijkt wat de 
noodzaak is om een beperking van de bedenktijd aan te brengen. Daarnaast is de bedenktijd niet alleen 
bedoeld om tot rust te komen en van de invloed van de mensenhandelaar los te komen. De bedenktijd is ook 
bedoeld om weloverwogen een beslissing te kunnen nemen over wel of niet meewerken aan de opsporing en 
vervolging van de mensenhandelaar. Een slachtoffer dat al enige tijd uit de uitbuitingssituatie is onttrokken, en 
dat vervolgens naar de politie stapt, heeft nog niet eerder informatie van de politie gekregen op basis waarvan 
hij of zij een geïnformeerde beslissing kan nemen over wel of niet meewerken aan de opsporing en vervolging. 
Ook voor slachtoffers die al enige tijd weg zijn van de uitbuitingssituatie is een informatief gesprek met 
aansluitende bedenktijd van belang om deze beslissing weloverwogen te kunnen nemen. Bovendien staat de 
voorgestelde aanpassing op gespannen voet met artikel 13 van het Verdrag van Warschau. Bij brief van 29 mei 
2012 heeft de NRM haar standpunt in deze aan de Tweede Kamer toegelicht.24 

Uit enkele OM-dossiers ontstond een beeld dat er al eerder signalen van mensenhandel naar voren 
waren gekomen, maar dat geen intakegesprek was gevolgd.  

In onderstaande kadertekst een voorbeeld: 

Geen actie op eerdere signalen mensenhandel
Nadat het slachtoffer had weten te ontsnappen van haar mensenhandelaar is zij naar de politie gegaan. Daar 
heeft zij niet verteld dat ze slachtoffer van mensenhandel was. De politie heeft haar een treinkaartje naar Ter 
Apel gegeven. Negen maanden later doet het slachtoffer vanuit het AZC alsnog aangifte van mensenhandel.

Het slachtoffer meldt zich naar eigen zeggen na haar ontsnapping van haar mensenhandelaar bij de politie in 
Den Haag. De politie brengt haar naar het station en geeft haar een treinkaartje naar Ter Apel. Wanneer het 
slachtoffer vervolgens tijdens haar asielgehoor aangeeft slachtoffer van mensenhandel te zijn ontdekt de 
politie Drachten, die de aangifte opneemt, dat zij zich eerder al bij de politie Den Haag heeft gemeld. In de 
veronderstelling dat de politie Den Haag de zaak verder zal afhandelen, onderneemt de politie Drachten geen 
actie. Pas na een telefoontje van de IND komt de politie Drachten erachter dat de zaak niet tot opsporingsactie 
heeft geleid in Den Haag. Uiteindelijk wordt de zaak door het parket Arnhem geseponeerd.

Slachtoffer is na haar vlucht naar de politie gegaan waar ze haar verhaal heeft gedaan met behulp van de 
tolkentelefoon. Het slachtoffer heeft de nacht doorgebracht op het politiebureau en is de volgende dag op de 
trein naar Ter Apel gezet. Pas na een gesprek met de IND vanuit het AZC volgt twee maanden later een 
intakegesprek met het slachtoffer. 

Het slachtoffer heeft zich na haar ontsnapping gemeld bij de politie Rotterdam. Daar heeft zij haar verhaal 
gedaan. De politie heeft haar een treinticket naar Ter Apel gegeven. Pas in Ter Apel is het intakegesprek 
gehouden en is later de aangifte opgenomen.

23  Brief van demissionair minister voor Immigratie, Integratie en Asiel, 11 mei 2012, kenmerk 2012-0000286136.
24  Brief van de NRM aan de voorzitter van de Tweede Kamer, 29 mei 2012, kenmerk 8060.



14 |  Bureau Nationaal Rapporteur Mensenhandel Opsporing van mensenhandel en de B9-regeling

Het slachtoffer zat in vreemdelingenbewaring en had op een eerder moment al aangegeven aan de KMar dat 
hij slachtoffer van mensenhandel was. Na het intakegesprek vanuit vreemdelingenbewaring is het slachtoffer 
direct in vrijheid gesteld. 

4.2  Het intakegesprek
Bij de geringste aanwijzing dat sprake is van mensenhandel heeft het slachtoffer recht op maximaal drie 
maanden bedenktijd om na te denken over het doen van aangifte. Bedenktijd wordt verleend nadat een 
intakegesprek is gehouden met het slachtoffer. Een slachtoffer kan er ook voor kiezen om direct aan-
gifte van mensenhandel te doen of op andere wijze mee te werken aan de opsporing. Na aangifte krijgt 
het slachtoffer direct een B9-verblijfsvergunning van de IND25 en wordt de fase van bedenktijd overge-
slagen. Van de 49 onderzochte dossiers maakten 41 slachtoffers gebruik van de bedenktijd.26 Tussen de 
vier onderzochte parketten zijn verschillen zichtbaar in het aantal dossiers waarin bedenktijd is ver-
leend. Bij het parket Arnhem maakte 100% van de slachtoffers gebruik van de bedenktijd, gevolgd door 
Den Bosch met 92,9%. 85,7% van de slachtoffers in het arrondissement Den Haag maakte gebruik van 
de bedenktijd; in Rotterdam was dit 64,3%. Gemiddeld zaten de slachtoffers 56,1 dagen in de bedenk-
tijd.27 In onderstaande tabel is een tijdsverdeling weergegeven.  

Tabel 5  Duur bedenktijd 

Duur N %

< 1 maand 12 29,3%

1 – 2 maanden 8 19,5%

2 – 3 maanden 21 51,2%

Totaal 41 100

4.3  De aangifte
Alle slachtoffers uit het onderzoek hebben aangifte van mensenhandel gedaan. Driekwart van de 
slachtoffers deed aangifte tijdens de bedenktijd. Bij tien slachtoffers was de bedenktijd van drie maan-
den al verstreken toen zij aangifte deden. Onder deze tien slachtoffers zat een hoge uitschieter waarbij 
het slachtoffer pas ruim twee jaar na het intakegesprek aangifte deed. Gemiddeld werd 82,9 dagen na 
het intakegesprek aangifte gedaan.28 Als het slachtoffer dat pas na ruim twee jaar aangifte deed niet 
wordt meegeteld, bedraagt het gemiddelde 63,6 dagen.29 

Van drie slachtoffers kwam uit het dossier naar voren dat zij eerder ook al aangifte van mensenhandel 
hadden gedaan bij een ander politiekorps. Eén slachtoffer had eerder in België aangifte gedaan van 
dezelfde feiten, alwaar de zaak was geseponeerd. In de twee andere gevallen hadden de slachtoffers in 
2006 aangifte van mensenhandel gedaan, maar zij hadden desondanks om onbekende redenen geen 
B9-verblijfsvergunning gekregen. Ook bleef onbekend wat met hun aangifte was gedaan. 
In de helft van de gevallen werd de aangifte blijkens de informatie in het OM-dossier tijdens één gehoor 
opgenomen. Bij 38,8% werden twee gehoren afgenomen, de overige vijf slachtoffers werden drie keer 
gehoord. Wanneer wordt gekeken naar de verschillen tussen de vier arrondissementen, dan valt op dat 
in Den Bosch en Rotterdam de slachtoffers meestal meerdere keren werden gehoord, terwijl in Arnhem 

25  De aangifte geldt als een ambtshalve aanvraag voor de B9-verblijfsvergunning.
26  Van de overige acht dossiers is in vijf gevallen bekend dat er geen gebruik werd gemaakt van de bedenktijd, en in drie gevallen was 

niet uit het dossier op te maken of het slachtoffer gebruik had gemaakt van de bedenktijd.
27  N=41, Sd: 33,6. De duur van de bedenktijd is berekend door de datum van aangifte (einde bedenktijd) af te trekken van de datum 

van intake (begin bedenktijd). Aangezien de bedenktijd maximaal drie maanden (92 dagen) kan duren, is bij dossiers waarbij er meer 
dan 92 dagen tussen de datum van aangifte en datum van intake zat, de duur van de bedenktijd gezet op 92 dagen. 

28  N=40, Sd: 131,2.
29  N=39, Sd: 50,1



15Bureau Nationaal Rapporteur Mensenhandel  |Opsporing van mensenhandel en de B9-regeling

en Den Haag vaak werd volstaan met het eenmalig horen van het slachtoffer. 

Tabel 6  Verdeling van het aantal gehoren uitgesplitst naar parket

Parket 1 gehoor (%) 2 gehoren (%) 3 gehoren (%)

Den Haag 64,3% 35,7% 0,0%

Den Bosch 35,7% 50,0% 14,3%

Arnhem 85,7% 14,3% 0,0%

Rotterdam 35,7% 42,9% 21,4%

Totaal 51,0% 38,8% 10,2%

Bij 71,4% van de slachtoffers was een tolk aanwezig bij het gehoor.30 In Arnhem (100%) en Rotterdam 
(92,9%) was (bijna) altijd een tolk aanwezig tijdens de gehoren, in Den Haag was in de helft van de 
gevallen geen tolk aanwezig. 

4.4  De uitbuitingssituatie volgens de aangifte
Uit de aangiftes is kwalitatieve informatie gehaald over de uitbuitingssituatie zoals deze door de slacht-
offers is beschreven. Deze informatie is derhalve uitsluitend gebaseerd op de verklaringen van de 
slachtoffers zoals weergegeven in de aangiftes. 

Plaats van uitbuiting  
Van 43 slachtoffers was uit het proces verbaal op te maken in welk gebied de mensenhandel had plaats-
gevonden. In 37 gevallen betrof dit een of meer plaatsen in Nederland; in veertien van deze dossiers kon 
echter geen concrete plaatsnaam worden genoemd. Twee slachtoffers gaven aan in het buitenland te 
zijn uitgebuit, en vier slachtoffers waren in zowel Nederland als in het buitenland uitgebuit.  

Aard en duur van de uitbuiting  
Bij negen van de 49 slachtoffers was blijkens de aangifte nog geen sprake geweest van daadwerkelijke 
uitbuiting.31 Van de overige 40 slachtoffers was bij de meerderheid (N=35) sprake van uitsluitend seksu-
ele uitbuiting. Bij één slachtoffer was sprake van alleen uitbuiting buiten de seksindustrie (‘overige 
uitbuiting’), en bij vier slachtoffers betrof het een combinatie van seksuele en overige uitbuiting. Een 
aantal slachtoffers was in meerdere sectoren uitgebuit. De percentages tellen dan ook niet op tot 100%. 
In onderstaande tabel is de verdeling van uitbuitingssectoren weergegeven. De sector thuisprostitutie 
springt er duidelijk uit met bijna 60%. Dit is niet verwonderlijk aangezien slachtoffers die illegaal in 
Nederland verblijven moeilijk aan het werk kunnen in de vergunde seksindustrie.  

Tabel 7  Sectoren van uitbuiting

Sector van uitbuiting N % 

Thuisprostitutie 29 59,2%

Straatprostitutie 6 12,2%

Seksclub/bordeel 5 10,2%

Escort 4 8,2%

Raamprostitutie 3 6,1%

Massagesalon (overige uitbuiting) 2 4,1%

30  Bij acht slachtoffers was geen tolk aanwezig, van zes slachtoffers is onbekend of er een tolk aanwezig was bij het gehoor.
31  Zeven slachtoffers verklaarden dat verdachte had geprobeerd hen seksueel uit te buiten. Van twee slachtoffers was niet bekend in 

welke sector verdachte hen wilde gaan uitbuiten.



16 |  Bureau Nationaal Rapporteur Mensenhandel Opsporing van mensenhandel en de B9-regeling

Massagesalon (seksuele uitbuiting) 1  2,0%

Gedwongen diefstallen 1 2,0%

Drugskoerier 1 2,0%

Restaurant 1 2,0%

Huishoudelijk werk 1 2,0%

Totaal 54

Gemiddeld werden de slachtoffers gedurende 19,5 maanden uitgebuit.32 Elf slachtoffers waren meer 
dan twee jaar lang uitgebuit, bij een van hen duurde de uitbuiting zelfs tien jaar. Hiertegenover staat dat 
22,5% van de slachtoffers korter dan een maand was uitgebuit. 

4.4.1  Delictsbestanddelen
Om inzicht te krijgen in de inhoud van de aangiftes, is gekeken in hoeverre de drie delictsbestanddelen 
van het delict mensenhandel (artikel 273f lid 1 sub 1 Sr) terug kwamen in de aangiftes. In onderhavige 
paragraaf zal elk delictsbestanddeel afzonderlijk worden besproken.33 
 
Gedragingen34

Uit de aangiftes komt naar voren dan 93,9% van de slachtoffers door de mensenhandelaar is gehuisvest. 
Bij 89,7% is sprake geweest van het vervoeren van het slachtoffer. Ook de handeling werven kwam in 
73,5% van de aangiftes naar voren.  

Dwangmiddelen
Bij bijna de helft van de slachtoffers bleek uit de aangifte dat twee dwangmiddelen waren toegepast. 
Het meest toegepaste middel betrof ‘dwang’, namelijk in 77,6% van de gevallen. Andere dwangmidde-
len die uit de aangiftes naar voren kwamen betroffen misleiding (59,2%), dreiging met geweld (28,6%) 
en geweld (26,5%). Misbruik van een kwetsbare positie en misbruik van uit feitelijke verhoudingen 
voortvloeiend overwicht kwamen maar in vier, respectievelijk één geval voor volgens de eigen verkla-
ring van de slachtoffers.35  

(Oogmerk van) uitbuiting
De indicatorenlijst mensenhandel van de Aanwijzing mensenhandel36 is gebruikt bij het identificeren 
van indicatoren van uitbuiting uit de aangiftes. Bij veel slachtoffers kwamen meerdere indicatoren 
expliciet naar voren uit de aangifte, gemiddeld betroffen het 6,9 indicatoren van uitbuiting per slacht-
offer.37 Bij negen slachtoffers was nog geen sprake geweest van uitbuiting, van hen zijn derhalve geen 
indicatoren van uitbuiting genoteerd. De top tien van meest voorkomende indicatoren van uitbuiting 
is in onderstaande tabel opgenomen:  

32  N=40, Sd: 30,7.
33  Hierbij moet worden aangetekend dat uitsluitend is gekeken naar door het slachtoffer naar voren gebrachte informatie in de 

aangiftes en indien van toepassing de intakegesprekken. 
34  Omdat de gedragingen ‘opnemen’ en ‘huisvesten’ erg op elkaar lijken, zijn deze gedragingen samen in één categorie opgenomen. Dit 

geldt ook voor de gedragingen ‘overbrengen’ en ‘vervoeren’.
35  Dit is ook niet verwonderlijk, aangezien deze dwangmiddelen niet snel door het slachtoffer zelf naar voren zullen worden gebracht. 

Omdat veel slachtoffers illegaal waren, en daarmee in een kwetsbare positie verkeerden, zal in veel gevallen sprake zijn geweest van 
misbruik van deze kwetsbare positie. Ten behoeve van dit onderzoek zijn echter alleen de dwangmiddelen meegeteld die letterlijk 
werden genoemd in de gehoren.

36  Stb. 2008, 253.
37  N=40, Sd: 2,4.



17Bureau Nationaal Rapporteur Mensenhandel  |Opsporing van mensenhandel en de B9-regeling

Tabel 8  Top tien uitbuitingsindicatoren38

Indicator N %

Niet zelf reis, visa etc. hebben geregeld 37 92,5%

Onvrijwillig tewerkgesteld in de prostitutie 36 90,0%

Afkomstig uit bronland38 34 85,0%

Geen beschikking over eigen verdiensten 30 75,0%

Illegaal verblijvend/werkend in Nederland 26 65,0%

Angst voor uitzetting, mishandeling, etc. 22 55,0%

Geen zelfstandige bewegingsvrijheid 20 50,0%

Geen beschikking over eigen identiteitspapieren 19 47,5%

Beschikken over een vals of vervalst paspoort 13 32,5%
Onder dwang (bepaalde) seksuele handelingen moeten 
verrichten 

12 30,0%

De uitbuitingsindicatoren die het vaakst naar voren kwamen uit de aangiftes vallen onder de noemer 
‘meervoudige afhankelijkheid’ (N=110) als genoemd in de Aanwijzing.  

4.5  Opsporingsindicaties
In de gehoren werd vaak op een aantal zaken doorgevraagd. Dit betroffen de locatie waar het slachtof-
fer had verbleven en/of was uitgebuit, vragen over de identiteit van verdachte en vragen over de wijze 
waarop het slachtoffer naar Nederland was gereisd. Van deze zaken, waaruit opsporingsindicaties 
voortvloeien, is per dossier gekeken of de informatie door het slachtoffer was verstrekt. Soms werden 
ook andere relevante opsporingsindicaties gegeven; deze zijn ook meegenomen. In de helft van de 
aangiftes was geen enkele opsporingsindicatie terug te vinden. Dat wil zeggen dat concrete informatie 
over de locatie waar het slachtoffer had verbleven, informatie over de identiteit van verdachte, noch 
informatie over de reis van het slachtoffer naar Nederland bekend was. 
 
In veel gevallen gaf het slachtoffer aan in een woning te hebben verbleven, waar het slachtoffer opge-
sloten zat en seksueel werd uitgebuit. In enkele gevallen kon het slachtoffer een adres geven of een 
concrete beschrijving van de locatie. Over de identiteit van de verdachte bestond in de meeste dossiers 
ook veel onduidelijkheid. Vaak wist het slachtoffer alleen een voornaam of bijnaam van de verdachte. 
Hoewel in zeven gevallen wel informatie over de identiteit van de verdachte kon worden verstrekt 
(voor- en achternaam) door de slachtoffers, werd de identiteit van verdachte in slechts drie gevallen 
achterhaald. 

Op vragen over de datum van inreis in Nederland en de vluchtgegevens moesten veel slachtoffers het 
antwoord schuldig blijven. In veel processen verbaal stond wel een beschrijving van het vliegtuig, maar 
wisten de slachtoffers niet meer op welke datum en met welke vliegtuigmaatschappij ze hadden gevlo-
gen. 

In onderstaande kadertekst zijn enkele aangiftes samengevat om een beeld te geven van de aangiftes. 

Enkele casusbeschrijvingen 
A is in haar thuisland Liberia tegen haar wil besneden en op 14-jarige leeftijd uitgehuwelijkt aan haar oom. Hij 
verkracht haar. A ontvlucht deze situatie en wil op zoek gaan naar haar ouders. Ze ontmoet een man genaamd 
Jan die zegt dat hij haar zal helpen. Op haar 15e reist A met Jan naar Nederland. Gedurende een week verblijft 

38 Voor de definitie van ‘bronland’ is uitgegaan van de landen uit de top 10 van bronlanden voor slachtoffers mensenhandel uit 2009 
(NRM8). Dit zijn: Nigeria, Bulgarije, China, Siërra Leone, Roemenie, Rusland, Guinee, Oekraïne, Hongarije en Kameroen. 



18 |  Bureau Nationaal Rapporteur Mensenhandel Opsporing van mensenhandel en de B9-regeling

ze in het huis van Jan, waar ze tegen haar wil seks met hem moet hebben. Als het geld op raakt zegt Jan dat A 
seks met andere mannen moet gaan hebben in ruil voor geld. A weet uit de woning te vluchten. 
 
B woont in Nigeria bij haar oom sinds haar ouders en oma zijn overleden. Ze wordt door haar oom meerdere 
malen verkracht. Ze zoekt tevergeefs bescherming bij de politie, maar deze brengen haar terug naar haar oom. 
Ze vlucht samen met een vriendin en een vrouwelijke reisagent naar Nederland. Bij aankomst in Nederland 
moeten B en haar vriendin een voodooritueel ondergaan. Daarna wordt hen verteld dat ze geld moeten 
verdienen door zich te prostitueren. Dit gaat gepaard met bedreigingen. B. weet de volgende dag te vluchten. 
Met hulp van een voorbijganger komt ze bij de politie terecht waar ze haar verhaal vertelt. De politie zet haar 
op de trein naar Ter Apel. 

C wordt in Sierra Leone door haar stiefmoeder verkocht aan een man die haar vervolgens naar Nederland 
brengt. Daar sluit hij haar op en prostitueert haar vanuit een woning. Uiteindelijk weet C uit de woning te 
vluchten. Ze vraagt hulp aan een man op straat die haar naar de politie brengt. C is op dat moment zes 
maanden zwanger. 

Als de vader van D overlijdt wordt zij door haar moeder bij een tante ondergebracht. Haar tante wil haar 
uithuwelijken, maar dat wil D niet. D wordt door haar verloofde verkracht. Hierna vlucht D naar een vriendin. 
Bij de vriendin ontmoet ze oom Anton die haar wil helpen. D wordt door oom Anton naar Nederland gebracht. 
Oom Anton heeft beloofd dat ze in Nederland naar school mag. In Nederland verblijft D in een woning met 
Anton. Vervolgens regelt oom Anton een man die tegen betaling seks met D wil hebben. D weigert en de man 
gaat weg. D vlucht de woning uit en komt op straat een vrouw tegen die haar naar de politie verwijst. 

In onderstaande tabel is een verdeling weergegeven van de in de processen-verbaal teruggevonden 
opsporingsindicaties. In een aantal gevallen waren meerdere opsporingsindicaties aanwezig, waardoor 
de percentages optellen tot boven de 100%. 

Tabel 9   Verdeling aanwezige opsporingsindicaties

Opsporingsindicatie N %

Locatie Adres van verblijf/uitbuiting   7 14,3%

Naam bedrijf van uitbuiting   2   4,1%

Adres verdachte   1   2,0%

Identiteit verdachte Personalia verdachte   7 14,3%

Telefoonnummer verdachte   2   4,1%

Inreis Vluchtgegevens   6 12,2%

Overig Valse naam van slachtoffer in het buitenland   1   2,0%

Identiteit klant   1   2,0%

Valse naam in paspoort slachtoffer   1   2,0%

Contactgegevens getuige   1   2,0%

De enige opsporingsindicaties bevinden zich in het buitenland   1   2,0%

Geen enkele opsporingsindicatie 25 51,0%

Totaal 55

4.5.1   Opsporingshandelingen
In de dossiers van het OM was in het proces-verbaal van bevindingen vaak opgenomen welke opspo-
ringshandelingen door de politie waren verricht. In 45 van de 49 dossiers was informatie terug te vin-
den over door de politie verrichte (opsporings)handelingen.39  
In maar liefst 86,7% van de gevallen stond in het dossier dat de politie contact had opgenomen met het 

39  Van het arrondissement Den Bosch ontbrak deze informatie in vier van de veertien dossiers. 



19Bureau Nationaal Rapporteur Mensenhandel  |Opsporing van mensenhandel en de B9-regeling

Expertisecentrum Mensenhandel en Mensensmokkel (EMM). In de Zevende rapportage werd over dit 
punt het volgende aanbevolen: “Aan het OM wordt aanbevolen in een mensenhandelzaak niet tot sepot 
over te gaan dan nadat deze zaak is gemeld aan het EMM ter vergelijking met andere lopende mensen-
handelonderzoeken, en nadat terugkoppeling daarover heeft plaatsgevonden.”40 Deze aanbeveling 
blijkt in veel gevallen inderdaad te worden opgevolgd, hoewel er wel verschillen bestaan tussen de 
parketten. In Arnhem was in alle gevallen contact opgenomen met EMM, in de andere regio’s varieerde 
dit percentage tussen de 70% (Den Bosch) en 92,9% (Den Haag).  

Een andere door de politie ondernomen activiteit in het kader van het politieonderzoek die vaker voor-
kwam betrof onderzoek in politiesystemen (44,4%). In deze politiesystemen werd bijvoorbeeld gezocht 
op (bij)namen van verdachte(n), locaties en op de naam van het slachtoffer. Een onderzoek naar een 
woonadres (bijvoorbeeld van verdachte) kwam ook meerdere keren voor (22,2%). 17,8% van de slachtof-
fers werd door de politie rondgereden op zoek naar de plaats van uitbuiting. In Rotterdam gebeurde dat 
in vier van de veertien gevallen, in Arnhem en Den Bosch één keer en in Den Haag werd twee keer met 
slachtoffer gezocht naar de locatie van uitbuiting. Drie slachtoffers ondergingen forensisch medisch 
onderzoek (zeden). Opvallend is dat blijkens de onderzochte dossiers dergelijk forensisch medisch 
onderzoek alleen binnen het arrondissement Den Bosch werd verricht. In tegenstelling tot de andere 
arrondissementen werd alleen in Rotterdam vingersporenonderzoek verricht (N=3). 

40  NRM7, aanbeveling 34.



20 |  Bureau Nationaal Rapporteur Mensenhandel Opsporing van mensenhandel en de B9-regeling

Tabel 10 Percentage opsporingshandelingen per arrondissement

Opsporingshandeling Den 
Bosch

Den 
Haag

Arnhem Rotter-
dam

Totaal

Check bij EMM 70,0% 92,9% 100,0% 85,7% 86,7%

Onderzoek in (diverse) politiesystemen 10,0% 50,0% 85,7% 42,9% 44,4%

Onderzoek naar adres/check GBA 0,0% 28,6% 28,6% 28,6% 22,2%

Rondrijden met het slachtoffer op zoek naar plaats van uitbuiting/
verblijf

10,0% 14,3% 14,3% 28,6% 17,8%

Navraag Regionale Informatie Ondersteuning 0,0% 0,0% 0,0% 57,1% 17,8%

Opvragen van vluchtgegevens 10,0% 14,3% 14,3% 21,4% 15,6%

Navraag bij andere (regio)korpsen van de (vreemdelingen)politie 40,0% 7,1% 0,0% 7,1% 13,3%

Horen getuige(n) 0,0% 7,1% 28,6% 7,1% 8,9%

Opvragen informatie bij de IND 10,0% 7,1% 0,0% 14,3% 8,9%

Fotoconfrontatie mogelijke verdachte 10,0% 0,0% 0,0% 21,4% 8,9%

Medisch forensisch onderzoek (zeden) 30,0% 0,0% 0,0% 0,0% 6,7%

Vingersporenonderzoek slachtoffer 0,0% 0,0% 0,0% 21,4% 6,7%

Bevraging telefoonnummer/onderzoek telefoongegevens 0,0% 7,1% 14,3% 7,1% 6,7%

Rechtshulpverzoek buitenland 0,0% 7,1% 0,0% 7,1% 4,4%

Contact met huisarts van het slachtoffer 10,0% 0,0% 0,0% 7,1% 4,4%

Navraag bij AZC 0,0% 0,0% 0,0% 7,1% 2,2%

Check IRC/Interpol 10,0% 0,0% 0,0% 0,0% 2,2%

Check seksclub 10,0% 0,0% 0,0% 0,0% 2,2%

Zoektocht naar klant 10,0% 0,0% 0,0% 0,0% 2,2%

Onderzoek naar identiteit verdachte 10,0% 0,0% 0,0% 0,0% 2,2%

Omschrijving pand uitgezet bij alle mensenhandelteams in 
Nederland

10,0% 0,0% 0,0% 0,0% 2,2%

Navraag KLPD 0,0% 0,0% 14,3% 0,0% 2,2%

Check bij de KvK 0,0% 0,0% 14,3% 0,0% 2,2%

Verhoor verdachte 0,0% 7,1% 0,0% 0,0% 2,2%

Verdachte gesignaleerd 0,0% 0,0% 0,0% 7,1% 2,2%

Locatie opgezocht waar getuige het slachtoffer aantrof 0,0% 0,0% 0,0% 7,1% 2,2%

In Rotterdam werden in de veertien onderzochte dossiers in totaal 53 opsporingshandelingen gevon-
den. Gemiddeld komt dit neer op 3,8 opsporingshandelingen per dossier. In Arnhem lag met een zelfde 
berekening het gemiddelde op 3,1 handelingen per dossier,41 gevolgd door Den Bosch met 2,5 opspo-
ringshandelingen42 en Den Haag met 2,4 opsporingshandelingen43 per dossier. In de dossiers werden 
geen opvallende uitschieters aangetroffen. 

41  N=7. 
42  N=10. In Den Bosch was van vier van de veertien dossiers niet bekend of er opsporingshandelingen waren verricht. Deze vier 

dossiers zijn in de berekeningen van dit onderdeel buiten beschouwing gelaten.
43  N=14.



21Bureau Nationaal Rapporteur Mensenhandel  |Opsporing van mensenhandel en de B9-regeling

5.  Verlening van de B9-verblijfsvergunning 
Wanneer een buitenlands slachtoffer aangifte doet van mensenhandel geldt de aangifte als een ambts-
halve aanvraag voor een B9-verblijfsvergunning.44 De B9-verblijfsvergunning gaat in beginsel in op de 
datum van aangifte. In ruim 85% werd de verblijfsvergunning op de datum van aangifte (N=37), of de 
dag erna (N=3) verleend. In vier gevallen werd de B9 later verleend. De reden hiervoor kon niet altijd 
worden gevonden in de IND-dossiers. In één geval lag de oorzaak in het feit dat het slachtoffer eerst 
haar lopende asielprocedure wilde voortzetten, waardoor pas na afwijzing van de asielaanvraag de 
B9-verblijfsvergunning werd verleend.45  

Opvallend is voorts dat drie slachtoffers juist al een B9-verblijfsvergunning kregen voordat zij aangifte 
hadden gedaan. In één geval werd het slachtoffer na het intakegesprek opgenomen in een psychiatrisch 
ziekenhuis, waardoor zij pas ruim vijf maanden later in staat was om aangifte te doen. De IND heeft in 
dat geval de B9-verblijfsvergunning laten ingaan op de datum waarop het intakegesprek was gehou-
den.  

5.1  Verblijfspas
Een knelpunt in de praktische uitvoering van de B9-regeling betreft de soms lange periode die zit tussen 
het verlenen van de B9-verblijfsvergunning en de feitelijke verstrekking van de daaraan gekoppelde 
verblijfspas. Uit het dossieronderzoek blijkt dat er gemiddeld 48,2 dagen verstrijken tussen het ingaan 
van de B9-verblijfsvergunning en de oproep van de IND aan het slachtoffer om de bijbehorende ver-
blijfspas op te halen.46 Er lijkt in de praktijk geen vaste termijn te zijn verbonden aan het beschikbaar 
stellen van de verblijfspas; de duur in de onderzochte dossiers liep uiteen van zes tot 127 dagen. Waarom 
het soms zo lang duurde voordat de verblijfspas klaar was werd in de meeste gevallen niet duidelijk uit 
de onderzochte IND-dossiers. In één geval bleek er een praktisch probleem te bestaan met betrekking 
tot de pasfoto van het slachtoffer, waardoor de fabricage van de pas vertraging had opgelopen; in een 
ander geval kon het slachtoffer de verblijfspas niet ophalen door een fout in de productieketen van de 
pas. 

Tabel 11 Tijdsduur tussen aanvang B9 en oproep tot ophalen verblijfspas47  

Duur N %

< 4 weken 14 37,8%

4 – 8 weken 12 32,4%

> 8 weken 11 29,7%

Totaal 37 100%

44  Hoewel de B9-regeling in beginsel bedoeld is voor vreemdelingen die niet rechtmatig in Nederland verblijven, kunnen ook EU-/
EER-onderdanen en Zwitserse onderdanen rechten ontlenen aan B9-regeling voor zover zij geen rechten ontlenen aan het 
gemeenschapsrecht. Hetzelfde geldt voor vreemdelingen die rechtmatig in Nederland verblijven in afwachting van een beslissing op 
een aanvraag voor een verblijfsvergunning asiel voor bepaalde tijd. 

45  Vreemdelingen die rechtmatig in Nederland verblijven in afwachting van een beslissing op een aanvraag voor een verblijfsvergun-
ning asiel voor bepaalde tijd kunnen aangifte doen van mensenhandel of op andere wijze medewerking verlenen aan het 
opsporings- of vervolgingsonderzoek hangende de asielprocedure. Indien zij gebruik willen maken van de B9-procedure, dienen zij 
hiertoe in de gelegenheid te worden gesteld en zal, na afgifte van de verblijfsvergunning, de asielaanvraag worden afgewezen op 
grond van artikel 30, onder b, Vw. Zij kunnen er ook voor kiezen geen gebruik te maken van de B9-regeling en in plaats daarvan de 
inhoudelijke beoordeling van de asielaanvraag af te wachten. In het geval de asielaanvraag wordt afgewezen kunnen zij dan alsnog 
ambtshalve in het bezit worden gesteld van een B9-verblijfsvergunning. 

46  N=37, Sd: 32,4.
47  Van 12 cases was de datum waarop de verblijfspas kon worden opgehaald onbekend.



22 |  Bureau Nationaal Rapporteur Mensenhandel Opsporing van mensenhandel en de B9-regeling

Pas als de verblijfspas in het bezit is van het slachtoffer kan het slachtoffer zich inschrijven in het GBA48, 
een ziektekostenverzekering aanvragen, zich inschrijven voor inburgering49, een uitkering krijgen, zich 
inschrijven als woningzoekende, en kan het slachtoffer eventueel voorrang krijgen bij de gemeente 
voor een eigen woning.50 Doordat het slachtoffer pas na ontvangst van de verblijfspas de procedure van 
doorstroming uit de opvang naar zelfstandige huisvesting in gang kan zetten, is de duur dat het slacht-
offer in de opvang zit vaak langer dan voor het slachtoffer noodzakelijk is. Dit is voor zowel het slachtof-
fer als voor de opvanginstelling niet goed, en brengt bovendien extra kosten met zich, aldus CoMensha. 
Voor het slachtoffer is het derhalve van belang om zo snel mogelijk een verblijfspas te krijgen nadat de 
B9-verblijfsvergunning is verleend. CoMensha heeft dit knelpunt gesignaleerd en eind 2011 geagen-
deerd bij het Ministerie van Binnenlandse Zaken en Koninkrijksrelaties.51 

5.2  Hulpverlening
Uit de politiedossiers werd getracht informatie te halen over het hulpaanbod waar de slachtoffers 
gebruik van maakten. In veel dossiers stond hierover echter niets vermeld, waardoor data over dit 
onderwerp verre van compleet zijn. Zo was in bijna geen enkel dossier terug te vinden of door de politie 
contact op was genomen met CoMensha.52 In vijftien van de 49 dossiers stond vermeld dat het slachtof-
fer gedurende het verloop van het opsporingsonderzoek in een opvanginstelling verbleef. Van ruim de 
helft van de slachtoffers stond niet in het politiedossier vermeld waar zij verbleven.  

Tabel 12 Plaats verblijf slachtoffer tijdens opsporingsonderzoek

Locatie verblijf N %

Opvanginstelling 15 30,6%

Asielzoekerscentrum 4 8,2%

Eigen woonruimte 1 2,0%

Bij een kennis 1 2,0%

AMV-voorziening 1 2,0%

Opvang bij religieuze gemeenschap 1 2,0%

Onbekend 26 53,1%

Totaal 49 100%

Over vijf slachtoffers stond in het proces-verbaal of in het dossier van de IND vermeld dat het slachtoffer 
psychiatrische problemen had. Twee slachtoffers werden tijdens het opsporingsonderzoek opgeno-
men in een psychiatrisch ziekenhuis, één slachtoffer werd nadat de B9 al was geëindigd opgenomen in 
een psychiatrisch ziekenhuis. 

48  Hoewel slachtoffers zich formeel moeten kunnen laten inschrijven in de GBA op grond van een verklaring onder ede, gaat de 
gemeente hier nooit mee akkoord als bekend is dat er een verblijfspas komt, aldus CoMensha. (schriftelijke informatie CoMensha, 26 
april 2012). 

49  Slachtoffers van mensenhandel zijn niet verplicht in te burgeren maar vaak wordt door de hulpverlening wel verzocht om een 
aanbod van de gemeente. Het niet spreken van de Nederlandse taal vormt namelijk een obstakel bij de weg naar zelfstandigheid van 
het slachtoffer, waar men in de opvang naar streeft. Het niet hebben van een verblijfspas belemmert de toegang tot een inburge-
ringscursus. Dit heeft weer gevolgen voor de doorstroom vanuit de opvang naar een eigen huis, hetgeen zonder basiskennis van het 
Nederlands en de maatschappij zo goed als onmogelijk is aldus CoMensha (schriftelijke informatie CoMensha, 26 april 2012). 

50  Schriftelijke informatie van CoMensha, 25 november 2011 en 26 april 2012.
51  Mail van CoMensha aan het ministerie van Binnenlandse Zaken en Koninkrijksrelaties, 25 november 2011.
52  Slechts in zes OM-dossiers stond vermeld dat contact was opgenomen met CoMensha. In de overige 43 dossiers kon hierover niets 

worden teruggevonden waardoor onduidelijk is gebleven of dit contact er is geweest. In de gevallen waarin het slachtoffer in een 
opvanginstelling was geplaatst (n=15) ligt dit contact echter wel in de rede.



23Bureau Nationaal Rapporteur Mensenhandel  |Opsporing van mensenhandel en de B9-regeling

6.  Het sepot
Het onderzoek was gericht op mensenhandelzaken die in 2010 geseponeerd waren. Het moment waar-
op aangifte was gedaan kon derhalve al voor dat jaar liggen. De gemiddelde tijdsduur tussen de aangifte 
en het sepot bedroeg 297,5 dagen (bijna tien maanden).53  

Tabel 13  Duur tussen aangifte en sepot uitgesplitst per parket

Duur Den Haag Den Bosch Arnhem Rotterdam 

< 1 maand 14,2% 14,2% 0,0% 7,1%

1–3 maanden 21,3% 0,0% 0,0% 42,6%

3–6 maanden 28,4% 14,2% 0,0% 21,3%

6–12 maanden 21,3% 28,4% 57,2% 14,2%

12-24 maanden 7,1% 21,3% 28,6% 7,1%

 > 24 maanden 7,1% 21,3% 14,3% 7,1%

Totaal 100% 100% 100% 100%

Wanneer wordt gekeken naar de gemiddelde tijdsduur tussen de aangifte en het sepot bestaan er grote 
verschillen tussen de parketten. In Den Bosch duurde het gemiddeld 420,9 dagen54 voordat de zaak 
werd geseponeerd. In Arnhem lag het gemiddelde op 356,4 dagen,55 gevolgd door Den Haag met 242,7 
dagen56. In Rotterdam werd het snelst geseponeerd met een gemiddelde van 199,4 dagen57. Wanneer 
een zaak wordt afgesloten door de politie wordt het proces verbaal van bevindingen naar het OM 
gestuurd, welke de zaak vervolgens seponeert. Het is derhalve relevant te weten hoeveel tijd er zat tus-
sen de aangifte en het insturen van het proces verbaal van bevindingen aan het OM enerzijds, en tussen 
het ontvangen van het proces verbaal van bevindingen en het sturen van de sepotbrief anderzijds. Voor 
het eerste deel van het traject is immers de politie verantwoordelijk, voor het tweede deel het OM. Uit 
de meeste dossiers was echter niet op te maken op welk moment het proces verbaal van bevindingen 
door de politie was ingestuurd aan het OM. Hierdoor is alleen informatie beschikbaar over de totale 
tijdsduur tussen de aangifte en het sepot. 

De meeste zaken werden in een periode van zes tot twaalf maanden na de aangifte geseponeerd, met 
uitschieters naar beneden (sepot op dezelfde dag als de aangifte) en naar boven (sepot na 1107 dagen na 
aangifte). In Rotterdam werd de helft van de zaken binnen drie maanden geseponeerd. 

Sepot na bedenktijd
In tegenstelling tot de 48 dossiers waarin de zaak werd geseponeerd nadat aangifte was gedaan, bleek in één 
van de onderzochte dossiers de zaak al te zijn geseponeerd voordat aangifte was gedaan. In dit Haags dossier 
was in 2008 een intakegesprek gehouden waarna het slachtoffer bedenktijd had gekregen. Toen het slachtof-
fer na het verstrijken van de drie maanden bedenktijd geen aangifte deed werd de zaak geseponeerd. Haar 
advocaat deed vervolgens een beroep op de B9-verblijfsvergunning, welke niet werd gegeven omdat het 
slachtoffer geen aangifte had gedaan. Tegen het sepot ging het slachtoffer in beklag, waarop ze niet ontvanke-
lijk werd verklaard omdat ze geen aangifte had gedaan. Toen het slachtoffer vervolgens alsnog aangifte deed 
in 2010, werd de zaak direct geseponeerd. Overigens is het slachtoffer ook tegen dit sepot in beklag gegaan. 
Dit beklag werd ongegrond verklaard.

53  N=49, Sd: 285,0.
54  N=14, Sd: 328,4.
55  N=7, Sd: 197,3.
56  N=14, Sd: 297,1.
57  N=14, Sd: 232,1.



24 |  Bureau Nationaal Rapporteur Mensenhandel Opsporing van mensenhandel en de B9-regeling

6.1  Sepotgronden
In bijna alle gevallen werd een standaard sepotbrief naar de slachtoffers verstuurd. De gekozen formu-
lering verschilde soms enigszins per parket maar kwam inhoudelijk op hetzelfde neer.58 Dat de meeste 
zaken werden geseponeerd vanwege het ontbreken van aanknopingspunten voor verder opsporings-
onderzoek is niet verwonderlijk nu slechts in drie van de 49 dossiers de identiteit van de mogelijke 
verdachte bekend was. Ook in deze drie gevallen volgde echter een sepot. In één geval volgde een sepot 
vanwege het ontbreken van wettig bewijs (sepotcode 02), bij één zaak had de aangifte geen betrekking 
op mensenhandel maar betrof het volgens het OM een zedendelict, en bij de derde zaak was de ver-
dachte onvindbaar als gevolg waarvan de zaak werd geseponeerd. 

Afwijkende sepotgronden
In drie gevallen week het sepot af. Bij twee slachtoffers stond in de sepotbrief dat de aangifte geen betrekking 
had op mensenhandel maar dat het een ander zedendelict betrof. In een van deze twee zaken stond in de brief 
dat het politieonderzoek zou worden gesloten, en dat de zaak zou worden overgedragen aan de zedenpolitie. 
In de andere zaak ging het blijkens de sepotbrief niet om seksuele handelingen met of voor een derde tegen 
betaling. Daarnaast waren er in deze zaak geen aanknopingspunten om een begin te maken met de opsporing. 
e derde sepotbrief die afweek van de andere sepotbrieven stond: “tijdens dit verhoor heeft u zelf (onder meer) 
verklaard dat u het (hele) verhaal zelf heeft verzonnen.” Navraag bij het betreffende parket leerde dat de 
aangever uit deze zaak niet is vervolgd voor het doen van valse aangifte. De zaak tegen dit slachtoffer is 
voorwaardelijk geseponeerd met een proeftijd van een jaar.59 De B9-verblijfsvergunning is met terugwerkende 
kracht ingetrokken per de datum van aangifte.

Nadat de zaak is geseponeerd informeert het OM de IND over het sepot. Dit gebeurde gemiddeld bin-
nen 5,7 dagen.60  

7. Beklag
Tegen de sepotbeslissing van het OM kan de rechtstreeks belanghebbende (in onderhavige dossiers 
betreffen dit de slachtoffers die aangifte hebben gedaan) in beklag gaan bij het gerechtshof door een 
procedure op grond van artikel 12 Wetboek van Strafvordering te starten. Dit heeft tot gevolg dat de 
B9-verblijfsvergunning gedurende de beklagperiode door blijft lopen.61 Dit gaat veranderen. Bij brief 
van 15 november 2011 heeft de minister voor Immigratie, Integratie en Asiel aangekondigd dat de 
B9-verblijfsvergunning wordt ingetrokken, zodra de strafzaak door het OM wordt geseponeerd.62 Het 
verblijfsrecht tijdens het beklag zal hiermee worden afgeschaft.  

Volgens de gegevens bekend bij de IND63 gingen 39 van de 49 slachtoffers (79,6%) in beklag tegen de 
sepotbeslissing van het OM. In de regio’s Den Bosch, Den Haag en Rotterdam lag het percentage klagers 
op 78,6%, tegenover 85,7% in Arnhem.64 

58  Varianten waren: “onvoldoende aanknopingspunten om een begin te maken met de opsporing” (n=19), “niet gelukt om 
verdachte(n) te achterhalen inzake de strafbare feiten” (n=10), “onvoldoende aanknopingspunten voor verder opsporingsonder-
zoek” (n=12), “geen aanknopingspunten om de identiteit van verdachte te achterhalen” (n=3).

59  Telefonische informatie parket Rotterdam, d.d. 20 maart 2012.
60  N=22, Sd: 8,0.
61  Voor meer informatie zie NRM7, pp. 193-202. Overigens werd in één zaak de B9-verblijfsvergunning al definitief ingetrokken terwijl 

het beklag nog liep. Dit kwam blijkens het IND-dossier doordat het slachtoffer geen paspoort had aangevraagd.
62  Kamerstukken II 2011/12, 28 638, nr. 57, p. 4.
63  Omdat het al dan niet in beklag gaan tegen de sepotbeslissing consequenties heeft voor de B9-verblijfsvergunning is voor deze 

informatie uitgegaan van de bij de IND bekend zijnde gegevens. 
64  In Arnhem zijn echter maar zeven dossier onderzocht, tegenover veertien dossiers bij elk van de drie andere parketten.



25Bureau Nationaal Rapporteur Mensenhandel  |Opsporing van mensenhandel en de B9-regeling

De meeste slachtoffers dienden binnen een maand na het sepot een klaagschrift in (62,5%).65 In een 
extreem geval ging het slachtoffer pas 316 dagen na het sepotbesluit in beklag bij het hof.  

In 37 gevallen werd het beklag door het gerechtshof ongegrond verklaard. Twee beklagprocedures 
waren nog niet afgerond ten tijde van het dossieronderzoek.  

Beklag Arnhem
In een arrest van het Hof Arnhem stond het volgende: “Uit de stukken blijkt echter ook dat de politie niet met 
klaagster heeft rondgereden in Eindhoven, terwijl klaagster in haar aangifte te kennen heeft gegeven nog wel 
ongeveer te weten waar het adres is waar zij was vastgehouden en ook dat zij dit adres mogelijk nog wel zou 
kunnen aanwijzen. Dat niet geprobeerd is dit adres te achterhalen, valt te betreuren.” Desondanks werd het 
beklag ongegrond verklaard.

De gemiddelde duur van de beklagprocedures bedroeg 171,5 dagen (5,6 maanden).66 Ruim twee derde 
van de beklagzaken werd binnen zes maanden afgehandeld.  

BNRM deed ten behoeve van haar Zevende rapportage onderzoek naar de afhandeling van beklagza-
ken.67 In dat onderzoek werden 44 dossiers uit de periode 2007-2009 bestudeerd van de hoven 
Amsterdam, Den Bosch en Den Haag. Uit dat onderzoek kwam naar voren dat de gemiddelde doorloop-
tijd tussen de ontvangst van een klaagschrift en de beschikking van het gerechtshof varieerde tussen zes 
en negen maanden.68 Hoewel in onderhavig onderzoek naast de Hoven Den Bosch en Den Haag niet 
naar de beklagtermijn van het Hof Amsterdam, maar het Hof Arnhem is gekeken, lijkt het erop dat de 
gemiddelde tijdsduur van beklagzaken in 2010-2011 gedaald is ten opzichte van de periode 2007-2009. 

Tussen de hoven bestaan verschillen in de tijdsduur van het afhandelen van de beklagzaken.69 In 
Arnhem werd de helft van de beklagzaken binnen vier maanden afgehandeld, terwijl bij de 
Gerechtshoven Den Bosch en Den Haag geen enkele beklagzaak binnen vier maanden werd afgehan-
deld. In Den Haag volgde in de meeste zaken pas na meer dan zes maanden een uitspraak. De gemid-
delde beklagduur in Arnhem bedroeg 109,8 dagen70, in Den Bosch was dit 185,3 dagen71 en in Den Haag 
190,5 dagen72. Wanneer een vergelijking wordt gemaakt met het onderzoek van BNRM naar beklagzaken 
in de periode 2007-2009, dan is in Den Bosch een daling zichtbaar in de afhandelingsduur van beklag-
zaken, namelijk van gemiddeld 7,5 maanden (2007-2009) naar 6,1 maanden (2010-2011). In Den Haag is 
een lichte stijging zichtbaar van 6 maanden (2007-2009) naar 6,3 maanden (2010-2011).  

65  Van 32 van de 39 slachtoffers was de beklagdatum bekend.
66  N=28, Sd: 52,0. Van 28 dossiers was zowel de datum van indiening van het klaagschrift, als de datum van het arrest van het hof 

bekend.
67  Dit betreft een ander onderzoek dan onderhavig onderzoek naar sepot en B9. In beide onderzoeken is echter gekeken naar de 

termijn waarbinnen het beklag door verschillende hoven werd afgehandeld. 
68  NRM7, p. 198.
69  De totale duur van de behandeling van een beklagzaak is niet alleen afhankelijk van de snelheid waarmee het hof deze afhandelt; 

ook het OM speelt hierin een rol. Na ontvangst van het klaagschrift draagt het hof de advocaat-generaal (A-G) op te dien aanzien 
schriftelijk verslag te doen. Hiertoe kan de A-G contact opnemen met het OM. De officier van justitie die de zaak heeft geseponeerd 
licht bij ambtsbericht aan de hoofdofficier de gronden voor het sepot nader toe. Nadat de hoofdofficier zijn licht op de zaak heeft 
geworpen naar aanleiding van het ambtsbericht van de officier, wordt deze informatie naar de A-G gestuurd. Als de A-G alle 
informatie binnen heeft, verstrekt hij deze in een schriftelijk verslag aan het hof, waarna deze de klacht behandelt. Voor een 
uitgebreide beschrijving van de beklagprocedure, zie NRM7, §5.4.1.

70  N=6, Sd: 55,1.
71  N=9, Sd: 34,8.
72  N=13, Sd: 39,7.



26 |  Bureau Nationaal Rapporteur Mensenhandel Opsporing van mensenhandel en de B9-regeling

Tabel 14  Duur tussen indienen beklag en uitspraak in beklagprocedure7374

Duur Den Haag73 Den Bosch74 Arnhem

N % N % N %

1 – 2 maanden 0 0,0% 0 0,0% 2 33,4%

2 – 4 maanden 0 0,0% 0 0,0% 1  16,7%

4 - 6 maanden 6 46,2% 7 77,7% 3 50,1%

> 6 maanden 7 53,8% 2 22,2% 0 0,0%

Totaal 13 100% 9 100% 6 100%

Wanneer het beklag ongegrond wordt verklaard, vormt dit aanleiding voor de IND om de 
B9-verblijfsvergunning in te trekken. Derhalve is het van belang dat de IND door het OM op de hoogte 
wordt gesteld van de uitkomst van de beklagprocedure. Van 18 dossiers kon worden achterhaald op 
welk moment de IND op de hoogte werd gesteld van de uitkomst van de beklagprocedure. Gemiddeld 
duurde dit 27,7 dagen75: bij twaalf dossiers bedroeg de termijn minder dan een maand, bij vijf dossiers 
duurde dit één tot twee maanden, en bij één dossier duurde het 128 dagen. Bij dit laatste geval was de 
IND niet door het OM op de hoogte gesteld van het feit dat de beklagprocedure was afgerond. Toen de 
IND telefonisch contact opnam met het hof bleek het beklag al ruim vier maanden daarvoor ongegrond 
te zijn verklaard.  

8.  Intrekking van de B9-verblijfsvergunning
Nadat de zaak geseponeerd is door het OM komt de grond voor de B9-verblijfsvergunning te vervallen. 
Gemiddeld zaten er 25,8 dagen tussen het sepot en het versturen van het voornemen tot intrekking van 
de B9-verblijfsvergunning door de IND.76 Ruim 70% van de brieven werd binnen vier weken verstuurd. 
 

Wanneer het slachtoffer niet in beklag gaat tegen het sepot volgt vervolgens de intrekking van de 
B9-vergunning. Het slachtoffer kan bezwaar maken en eventueel beroep instellen. Een aantal van de 
onderzochte slachtoffers startte alvast met een aanvraag voor voortgezet verblijf nadat zij het voorne-
men tot intrekking van de B9-verblijfsvergunning hadden ontvangen. Wanneer een slachtoffer een aan-
vraag voortgezet verblijf heeft ingediend terwijl de B9-verblijfsvergunning nog niet definitief is inge-
trokken beslist de IND (vaak) gelijktijdig over zowel de definitieve intrekking van de B9-verblijfsvergunning 
als over de aanvraag voortgezet verblijf. De reden voor dit beleid is dat het in de praktijk een probleem 
vormde dat slachtoffers uit de opvang moesten zodra de B9 eindigde, terwijl ze op dat moment nog een 
aanvraag voortgezet verblijf hadden lopen. Om alle voorzieningen door te laten lopen heeft de IND uit 
praktisch oogpunt besloten om de B9-verblijfsvergunning door te laten lopen tot het moment dat op 
de aanvraag voor voortgezet verblijf is beslist.77  

Wanneer het slachtoffer in beklag is gegaan, wordt na de ongegrondverklaring van het beklag opnieuw 
een voornemen tot intrekking van de B9-verblijfsvergunning verstuurd. Gemiddeld duurde het ruim 
een week van het moment dat de uitkomst van het beklag bij de IND bekend was geworden, tot het 
moment dat de IND het voornemen tot intrekking van de B9-verblijfsvergunning verstuurde.78 Na het 

73 Dit betreffen de beklagzaken van Rotterdam (n=11) en van Den Haag (n=11). Van het parket Den Haag ontbreekt van 9 beklagzaken 
de beklagdatum.

74  In Den Bosch gingen 11 van de 14 slachtoffers in beklag. Van twee beklagzaken was de uitkomst van de beklagprocedure nog niet 
bekend op het moment van het onderzoek.

75  N=18, Sd:30,7.
76  N=41. Sd: 37,4.
77  Mondelinge informatie IND, 27 januari 2012.
78  Het gemiddelde bedraagt 8,8 dagen. N=15, Sd: 10,6.



27Bureau Nationaal Rapporteur Mensenhandel  |Opsporing van mensenhandel en de B9-regeling

tweede voornemen tot intrekking van de B9-verblijfsvergunning verloopt de definitieve intrekking van 
de B9-verblijfsvergunning hetzelfde als bij slachtoffers die niet in beklag zijn gegaan.  

Op het moment van het onderzoek was in 44 gevallen de B9 daadwerkelijk ingetrokken. In twee geval-
len was nog geen beslissing genomen over het voortgezet verblijf, als gevolg waarvan de B9 nog niet 
definitief was ingetrokken. Bij twee andere slachtoffers liep de beklagprocedure nog, waardoor de B9 
nog niet kon worden ingetrokken. Bij één slachtoffer werd de B9-verblijfsvergunning niet ingetrokken 
maar juist verlengd. De grondslag voor de verlenging van de B9 in deze specifieke zaak kon niet in het 
dossier worden gevonden. 

24 Slachtoffers gingen in bezwaar tegen de intrekking van de B9-verblijfsvergunning. Een slachtoffer 
ging tevens in beroep. In een geval was de verblijfsvergunning al ingetrokken terwijl het slachtoffer 
beklag had aangetekend. In dat geval werd het bezwaar toegewezen. 

Gemiddeld maakten de slachtoffers 541,8 dagen gebruik van de B9-regeling.79 De duur liep uiteen van 
nul dagen tot 1398 dagen. Het slachtoffer dat nul dagen in de B9 zat had toegegeven een valse aangifte 
te hebben gedaan. Om die reden werd de B9-verblijfsvergunning met terugwerkende kracht ingetrok-
ken.  

Tabel 15  Tijdsduur totale B9

Duur N %

< 6 maanden 4 10,3%

6 – 12 maanden 10 25,6%

1 – 2 jaar 15 38,5%

2 – 3 jaar 5 12,8%

> 3 jaar 5 12,8%

Totaal 39 100%

9.  Voortgezet verblijf
46 slachtoffers startten een nieuwe vreemdelingrechtelijke procedure nadat de B9 was ingetrokken of 
de IND het voornemen tot intrekking van de verblijfsvergunning had verstuurd. 43 slachtoffers vroegen 
voortgezet verblijf aan. Van 39 aanvragen voortgezet verblijf was de beslissing van de IND in primo 
bekend ten tijde van het onderzoek. Bij negen slachtoffers (23,1%) werd de aanvraag voortgezet verblijf 
in primo toegewezen. Alle 30 slachtoffers bij wie de aanvraag tot voortgezet verblijf in primo werd afge-
wezen gingen in bezwaar tegen deze beslissing. Na bezwaar werd in drie gevallen alsnog voortgezet 
verblijf toegekend door de IND. Hiermee komt het totaal aantal toegekende aanvragen voortgezet ver-
blijf op 30,8% ten tijde van het onderzoek.80 Eén aanvraag werd definitief afgewezen, de rest van de 
bezwaren tegen de negatieve beslissing in primo liep nog ten tijde van het onderzoek. 

Gemiddeld duurde het ruim vijf maanden (155,9 dagen) voordat de IND op de aanvraag tot voortgezet 
verblijf in primo had beslist.81 In 63,1% van de gevallen werd binnen zes maanden beslist, in één geval 
duurde het ruim een jaar voordat de beslissing werd genomen. 

79  N=39, Sd: 349,5. Voor berekening van de totale duur van de B9-verblijfsvergunning is de datum per wanneer de vergunning werd 
ingetrokken, afgetrokken van de datum per wanneer de B9-verblijfsvergunning inging. Van vijf slachtoffers was de 
B9-verblijfsvergunning nog niet ingetrokken ten tijde van het onderzoek. Van vijf andere slachtoffers was de datum per wanneer de 
B9 was ingetrokken onbekend.

80  Verdeling toegekende aanvragen voortgezet verblijf per parket: Arnhem: 1, Den Bosch: 6, Den Haag: 3, Rotterdam: 2.
81  N=38, Sd: 90,5.



28 |  Bureau Nationaal Rapporteur Mensenhandel Opsporing van mensenhandel en de B9-regeling

9.1  Andere vreemdelingrechtelijke procedures na intrekking van de B9

Hoewel de meeste slachtoffers uitsluitend een aanvraag voortgezet verblijf indienden, werd door enke-
le slachtoffers (tevens) een andere vreemdelingrechtelijke procedure gestart. Twee slachtoffers vroegen 
verblijf bij hun echtgeno(o)t(e) aan in verband met gezinsvorming. Beide aanvragen werden toege-
kend. Een slachtoffer dat een herhaalde aanvraag asiel deed kreeg deze aanvraag ook toegekend. Twee 
aanvragen van slachtoffers voor regulier verblijf in verband met een medische behandeling liepen nog 
ten tijde van het onderzoek  

Tabel 16  Verdeling doorlopen procedures na intrekking B9 

Procedure N totaal Toegekend Loopt nog83 

Voortgezet verblijf 4382 12 (27,9%) 30 (69,8%)

Regulier verblijf i.v.m. medische behandeling 1 0 (0,0%) 1 (100%)

Verblijf echtgeno(o)t(e) gezinsvorming 2 2 (100%) 0 (0,0%)

Herhaalde aanvraag asiel 1 1 (100%) 0 (0,0%)

Totaal 47 15 (31,9%) 31 (66,0%)

Van alle doorlopen vervolgprocedures na beëindiging van de B9-verblijfsvergunning werd 31,9% van de 
aanvragen toegekend. In de meeste gevallen (63,8%) loopt de aanvraag nog, waardoor de definitieve 
uitkomst nog niet bekend was ten tijde van het onderzoek. 

10.  Tijdlijn 
Om het totale proces van het einde van de uitbuiting tot de beslissing over voortgezet verblijf in beeld 
te brengen zijn twee tijdlijnen gemaakt. De eerste tijdlijn representeert de slachtoffers die geen beklag 
indienden. De tweede tijdlijn omvat de grootste groep slachtoffers, namelijk de 39 slachtoffers die wel 
in beklag gingen. Beide tijdlijnen geven inzicht in de volgorde van de processtappen, en in de gemid-
delde tijdsduur in dagen tussen elke processtap. Niet elke processtap is door alle slachtoffers afgelegd, 
en niet van alle slachtoffers is bekend hoe lang elke processtap duurde. Hierdoor representeert niet elk 
gemiddelde tussen twee processtappen de gehele groep slachtoffers. De tijdsduren tussen de proces-
stappen kunnen dan ook niet bij elkaar worden opgeteld voor een overzicht van het hele proces. De 
tijdsduur in dagen tussen elke processtap betreft steeds een gemiddelde van de slachtoffers die deze 
stap hebben genomen en waarvan de gegevens over de tijdsduur bekend zijn.8283 

82 Van één aanvraag voortgezet verblijf is onbekend wat de status is.
83 Hiermee worden aanvragen bedoeld waarover nog niet definitief is beslist door de IND; ofwel omdat er nog geen beslissing in primo 

is genomen, ofwel omdat er bezwaar en/of beroep is ingesteld tegen de beslissing.



29Bureau Nationaal Rapporteur Mensenhandel  |Opsporing van mensenhandel en de B9-regeling

Tijdlijn route A: Slachtoffers die niet in beklag zijn gegaan84858687888990919293

De verschillende kleuren van de processtappen geven aan wie voor de betreffende processtap verant-
woordelijk is zodat inzichtelijk is welke actoren invloed kunnen uitoefenen op de duur van de betref-
fende processtappen.  

Zoals eerder aangegeven kunnen de processtappen niet bij elkaar worden opgeteld omdat niet bij elke 
processtap dezelfde slachtoffers zijn meegeteld vanwege ontbrekende data. De totale duur van de 
B9-regeling voor slachtoffers die geen beklag indienden is daarom apart berekend. De slachtoffers die 
niet in beklag gingen, maakten gemiddeld 464,8 dagen gebruik van de B9-regeling.94 

84 De eerste drie processtappen representeren alle slachtoffers. Vanaf de stap ‘Sepot’ hebben de processtappen alleen nog betrekking 
op de tien slachtoffers die niet in beklag gingen. Niet bij elke processtap is van alle tien de slachtoffers de tijdsduur bekend, waardoor 
niet elke processtap na ‘Sepot’ alle tien de slachtoffers representeert.

85 N=27, Sd: 539,4. 
86 N=40, Sd: 131,2.
87 N=49, Sd: 285,0.
88 N=22, Sd: 8,0.
89 N=19, Sd: 51,4.
90 N=6, Sd: 115,8. 
91 N=8, Sd: 160,5. 
92 N=5, Sd: 180,0. 
93 N=7, Sd:109,0.  
94 N=8, Sd:409,8. 

Einde 
uitbuiting

IND geïnfor-
meed over 
sepot

Definitieve 
intrekking B9

door slachtoffer 
afgelegde processtap

door politie afgelegde 
processtap

door IND afgelegde 
processtap

Beslissing B16 
in primo

Intake

Voornemen 
tot intrekking 
B9

Aangifte

Aanvraag 
voortgezet 
verblijf (B16)

Sepot

250,985

5,788 25,289

180,593

99,791 205,192

82,986

46,090

297,5987



30 |  Bureau Nationaal Rapporteur Mensenhandel Opsporing van mensenhandel en de B9-regeling

Tijdlijn route B: Slachtoffers die in beklag zijn gegaan 9596979899100101102103104105

95 N=27, Sd: 539,4.
96 N=40, Sd: 131,2. 
97 N=49, Sd: 285,0. 
98 N=27, Sd: 539,4. 
99 N=32, Sd: 62,6. 
100  N=28, Sd: 52,0.  
101  N=15, Sd: 10,6.  
102  N=26, Sd: 47,8.  
103  N=22, Sd: 110,8. 
104  N=31, Sd: 83,9.  
105  N=31, Sd: 155,5.  

Voornemen 
tot intrekking 
B9

Indienen 
beklag

Uitspraak in 
beklag

Uitslag beklag 
bekend bij IND

Intake Aangifte Sepot

Beslissing B16 
in primo

Definitieve 
intrekking B9

250,996 82,997 297,598

44,999 171,5100 27,7101

8,8102 38,7103 144,8104

85,6

252,4105

door slachtoffer 
afgelegde processtap

door politie afgelegde 
processtap

door IND afgelegde 
processtap

door hof afgelegde 
processtap

Einde 
uitbuiting

Aanvraag 
voortgezet 
verblijf (B16)

Tijdlijn route B: Slachtoffers die in beklag zijn gegaan

30 |  Bureau Nationaal Rapporteur Mensenhandel Opsporing van mensenhandel en de B9-regeling

Tijdlijn route B: Slachtoffers die in beklag zijn gegaan 9596979899100101102103104105

95 Sd: 539,4, N=27.
96 Sd: 131,2, N=40.
97 Sd: 285,0, N=49.
98 Sd: 539,4, N=27
99 Sd: 62,6, N=32.
100  Sd: 52,0, N=28. 
101  Sd: 10,6, N=15. 
102  Sd: 47,8, N=26. 
103  Sd: 110,8, N=22.
104  Sd: 83,9, N=31. 
105  Sd: 155,5, N=31. 

Voornemen 
tot intrekking 
B9

Indienen 
beklag

Uitspraak in 
beklag

Uitslag beklag 
bekend bij IND

Intake Aangifte Sepot

Beslissing B16 
in primo

Definitieve 
intrekking B9

250,996 82,997 297,598

44,999 171,5100 27,7101

8,8102 38,7103 144,8104

85,6

252,4105

door slachtoffer 
afgelegde processtap

door politie afgelegde 
processtap

door IND afgelegde 
processtap

door hof afgelegde 
processtap

Einde 
uitbuiting

Aanvraag 
voortgezet 
verblijf (B16)



31Bureau Nationaal Rapporteur Mensenhandel  |Opsporing van mensenhandel en de B9-regeling

De eerste drie stappen van bovenstaande tijdlijn zijn hetzelfde als in de eerste tijdlijn en representeren 
alle slachtoffers uit het dossieronderzoek. Na sepot verandert een deel van de route omdat de slachtof-
fers uit bovenstaande tijdlijn in beklag gingen tegen het sepot. 

De tijdsperiode tussen de aanvraag voortgezet verblijf en de beslissing daarop in primo op het voortge-
zet verblijf verschilt tussen de twee groepen. Bij de slachtoffers die geen beklag indienden duurde het 
gemiddeld 205,1 dagen106 voordat een beslissing in primo was genomen. Bij de groep die wel in beklag 
ging duurde dit gemiddeld korter, namelijk 144,8 dagen107. Het verschil is niet significant.108  

Er zit ook verschil in de gemiddelde tijdsduur tussen het sepot en de definitieve intrekking van de 
B9-verblijfsvergunning. Zoals verwacht is deze gemiddelde tijdsduur langer bij de groep slachtoffers die 
beklag indienden.109 Gedurende het beklag loopt de B9-verblijfsvergunning namelijk door. Het verschil 
is 71,9 dagen maar is niet significant.110 

De 39 slachtoffers die in beklag gingen maakten gemiddeld 561,7 dagen gebruik van de B9-regeling.111 
Hoewel dit gemiddelde hoger ligt dan de lengte van de totale B9 voor de slachtoffers die niet in beklag 
gingen, namelijk 464,8 dagen,112 is dit verschil niet significant.113 

11.  Verificatie aannames, knelpunten en   
   aanbevelingen

Over personen met een verblijfsvergunning op grond van de B9-regeling, hier verder aan te duiden als 
‘slachtoffers in de B9-regeling’, worden veel zaken als waar aangenomen. Uit de steekproef van BNRM 
blijkt dat veel van deze aannames niet overeen komen met de uitkomsten van het onderzoek. Hierna 
worden de belangrijkste aannames op een rij gezet en wordt op basis van het verkennende onderzoek 
verduidelijkt of de aannames overeenkomen met de onderzoeksresultaten, of een ander beeld geven. 
Uit het onderzoek komen ook zaken of procedures naar voren waar verbetering mogelijk is. Daartoe 
zijn hierna ook aanbevelingen gedaan. 

106  N=7, Sd: 109,0.
107  N=31, Sd: 83,9.
108  P=0,11.
109 Gemiddelde tijdsduur voor slachtoffers die geen beklag indienden: 180,5 dagen. N=8, Sd: 160,5. Gemiddelde tijdsduur voor  

 slachtoffers die wel beklag indienden: 252,4 dagen. N=31, Sd: 155,5.  
110  P=0,25. Dat het verschil in deze steekproef niet significant is houdt in dat geen conclusies kunnen worden getrokken over de  

 langere duur tussen het sepot en de definitieve intrekking van de B9-verblijfsvergunning voor de gehele groep slachtoffers die  
 beklag indienden.

111  N=31, Sd: 337,0.
112  N=8, Sd: 409,8.
113  P=0,49. Dat het verschil in deze steekproef niet significant is houdt in dat geen conclusies kunnen worden getrokken over de  

 langere duur van de B9-verblijfsvergunning voor de gehele groep slachtoffers die beklag indienden.



32 |  Bureau Nationaal Rapporteur Mensenhandel Opsporing van mensenhandel en de B9-regeling

11.1  Aannames

In dit onderdeel worden aannames vergeleken met uitkomsten van het inventariserende onderzoek. 

Er wordt vaak gesteld dat slachtoffers in de B9-regeling wiens zaak wordt geseponeerd voornamelijk 
zelfmelders zijn. Onderhavig onderzoek geeft een ander beeld. Slechts in ruim een derde van de geval-
len ging het om zelfmelders.114  

Daarnaast wordt vaak gesteld dat aangiftes met weinig opsporingsindicaties voornamelijk afkomstig 
zouden zijn van Nigeriaanse slachtoffers. Dit blijkt niet uit het onderzoek. Hoewel Nigeriaanse slacht-
offers de grootste groep slachtoffers zijn in het onderhavige onderzoek, representeren zij nog geen 
derde van de onderzochte dossiers. Wel zijn de meeste slachtoffers (83,7%) afkomstig uit Afrika.  

Ook wordt gesteld dat veel slachtoffers in de B9-regeling voorafgaand aan hun aangifte al allerlei 
vreemdelingrechtelijke procedures hebben doorlopen en dat zich onder hen veel uitgeprocedeerde 
asielzoekers zouden bevinden. Uit het dossieronderzoek komt echter naar voren dat iets meer dan de 
helft van de slachtoffers (51%) nog niet eerder een vreemdelingrechtelijke procedure was gestart bij de 
IND. De slachtoffers die wel een vreemdelingrechtelijke voorgeschiedenis hadden bij de IND vooraf-
gaand aan hun B9-verblijfsvergunning hadden in de meeste gevallen één procedure doorlopen. 

Een andere uit de opsporingspraktijk gehoorde klacht is dat slachtoffers vaak erg lang wachten met het 
doen van aangifte. Hierdoor zouden aangiftes moeilijker verifieerbaar zijn doordat sporen al zouden 
zijn ‘opgedroogd’. Uit het dossieronderzoek blijkt dit beeld niet. Uit het onderzoek blijkt dat 56,3% van 
de slachtoffers binnen een maand na het einde van de uitbuitingssituatie naar de politie stapt.   

Een ander punt waarnaar is gekeken betreft de duur tussen het indienen van het klaagschrift door het 
slachtoffer en de beslissing van het gerechtshof in de beklagzaak. Dit zou vaak erg lang duren – de 
minister voor Immigratie, Integratie en Asiel gaat uit van een termijn van tien tot twaalf maanden115 - 
waardoor slachtoffers ook langer gebruik kunnen maken van de B9-regeling. Uit de onderzochte dos-
siers in onderhavig onderzoek komt een gemiddelde beklagtermijn van 5,6 maanden naar voren, de 
helft dus van de tijdsduur waar de minister van uit gaat. Wel klopt het dat veel slachtoffers beklag 
indienden; in 80% van de onderzochte dossiers werd beklag ingediend tegen het sepot. Alle beklagza-
ken waarvan de uitkomst bekend was ten tijde van het onderzoek, zijn ongegrond verklaard.  

Over slachtoffers die beklag indienen tegen het sepot bestaat de veronderstelling dat zij door dit beklag 
langer gebruik maken van de B9-verblijfsvergunning dan slachtoffers die geen beklag indienen. In het 
onderzoek is daarom de duur van de totale B9-verblijfsvergunning van slachtoffers die in beklag gingen 
vergeleken met slachtoffers die geen beklag indienden. Het verschil in de lengte van de 
B9-verblijfsvergunning tussen beide slachtoffergroepen is niet significant.  

114  Onder zelfmelders wordt verstaan: slachtoffers die uit eigen beweging contact op hebben genomen met de politie.
115  De minister voor Immigratie, Integratie en Asiel verwijst naar onderzoek van BNRM waaruit zou blijken dat het beklag gemiddeld  

 tien tot twaalf maanden duurt (Kamerstukken II 2011/12, 28 638, nr. 57, p. 4.). Deze verwijzing is niet correct. Uit het betreffende  
 onderzoek van BNRM komt een gemiddelde beklagduur van zes tot negen maanden (NRM7, p. 198).



33Bureau Nationaal Rapporteur Mensenhandel  |Opsporing van mensenhandel en de B9-regeling

11.2  Knelpunten en aanbevelingen

Uit het onderzoek komt voorts een aantal knelpunten naar voren: 

Doordat de cosmetische sepots116 niet worden opgenomen in de OM registratie Compas, is het totaal 
aantal sepots op landelijk niveau in 2010 niet bekend. Gezien het feit dat dit een, zij het verschillende 
maar niettemin bij alle parketten, gehanteerde werkwijze is, kan ervan worden uitgegaan dat dit ook 
voor andere jaren geldt. Ook de eigen administratie van de cosmetische sepots blijkt bij de vier onder-
zochte parketten niet in alle gevallen te kloppen. Indien de parketten alle mensenhandelsepots op 
dezelfde manier registreren worden trends snel zichtbaar en kan hier op adequate wijze op worden 
gereageerd.

Slachtoffers worden niet altijd als zodanig geïdentificeerd. In vier gevallen werd het slachtoffer door de 
politie met een treinkaartje op de trein naar het asielzoekerscentrum in Ter Apel gezet, in plaats van dat 
een intakegesprek werd gehouden. In twee gevallen had het slachtoffer al eerder aangifte gedaan bij 
een ander politiekorps, maar was onduidelijk wat er met de zaak gebeurd was. De NRM beveelt aan dat 
de politie alert is en blijft voor de identificatie van mogelijke slachtoffers van mensenhandel.117

De meeste onderzochte aangiftes bevatten weinig opsporingsindicaties; in veel aangiftes ontbrak het 
aan concrete informatie over de plaats van uitbuiting, de identiteit van verdachte en over de inreis in 
Nederland. Tegelijkertijd werd de helft van de slachtoffers slechts één keer gehoord (na intake). In lijn 
met de eerdere aanbeveling 32 uit NRM7 verdient het aanbeveling in het kader van een pilot kwalitatief 
te investeren in deze aangiftes met weinig opsporingsindicaties, om te bezien of dit kan leiden tot meer 
opsporingsindicaties. 

Uit de onderzochte OM-dossiers komen verschillen naar voren in de manier waarop het opsporingson-
derzoek wordt verricht. Zo wordt blijkens de OM-dossiers van het parket Den Bosch het minst vaak een 
melding bij het Expertisecentrum Mensenhandel en Mensensmokkel (EMM) gemaakt, terwijl Den 
Bosch anderzijds het enige arrondissement is waar forensisch zedenonderzoek werd verricht. Rotterdam 
is het enige arrondissement waarbinnen vingersporenonderzoek plaatsvond. In Arnhem werd het 
vaakst onderzoek in politiesystemen verricht. Gemiddeld werden de meeste opsporingshandelingen 
verricht in Rotterdam, in dat arrondissement vonden gemiddeld per slachtoffer ook de meeste gehoren 
plaats (1,9 gehoren). Ook werden de zaken het snelst geseponeerd in Rotterdam,118 ruim twee keer zo 
snel als in Den Bosch. De lange duur tussen aangifte en sepot lijkt derhalve niet samen te hangen met 
een intensief opsporingsonderzoek. Eerder lijkt het tegenovergestelde waar: hoe meer opsporingshan-
delingen werden verricht, hoe sneller werd geseponeerd. Het strekt tot de aanbeveling dat door de 
politie wordt gezocht naar een manier waarop in korte tijd zoveel mogelijk wordt geïnvesteerd in het 
opsporingsonderzoek, waarna het onderzoek op goede gronden kan worden afgesloten.  
Een eerder door CoMensha geconstateerd knelpunt dat het lang duurt voordat een verblijfspas wordt 
verstrekt aan slachtoffers in de B9-procedure werd door het dossieronderzoek bevestigd. Gemiddeld 
duurt het bijna zeven weken voordat een slachtoffer de verblijfspas kan ophalen. Pas als de verblijfspas 
is verstrekt kan het slachtoffer aanspraak maken op voorzieningen uit de B9-regeling, zoals huisves-
ting. Doordat het slachtoffer pas na ontvangst van de verblijfspas de procedure van doorstroming uit de 
opvang naar zelfstandige huisvesting in gang kan zetten, is de duur dat het slachtoffer in de opvang zit 
vaak langer dan voor het slachtoffer noodzakelijk is. Dit is voor zowel het slachtoffer als voor de 

116 Omdat de B9-verblijfsvergunning alleen kan worden ingetrokken door de IND nadat de zaak door het OM is geseponeerd, moeten  
 deze sepots door de officier van justitie ondertekend worden. Feitelijk komen de sepots echter meer overeen met zogenoemde  
 ‘politiesepots’. Deze politiesepots onder de vlag van het OM worden derhalve aangeduid met de term ‘cosmetische sepots’.  

117  Deze aanbeveling is conform aanbeveling 17 uit NRM7.
118  De Minister voor Immigratie, Integratie en Asiel heeft aangekondigd dat in Rotterdam (en in Groningen/Leeuwarden) een pilot zal  

 worden gestart, welke als doel heeft om best practices/aanbevolen werkwijzen voor het snel en zorgvuldig onderzoeken en  
 beoordelen van kansloze aangiften te ontwikkelen. Kamerstukken II 2011/12, 28 638, nr. 57, p. 5.



34 |  Bureau Nationaal Rapporteur Mensenhandel Opsporing van mensenhandel en de B9-regeling

opvanginstelling niet goed, en brengt bovendien extra kosten met zich, aldus CoMensa. De NRM 
beveelt dan ook aan dat de procedure van het verstrekken van de verblijfspas aan slachtoffers in de 
B9-regeling wordt versneld. 

Uit de onderzochte IND-dossiers kwam naar voren dat het gemiddeld bijna een maand duurt voordat de 
IND door het OM op de hoogte wordt gesteld over de uitkomst van de beklagprocedure. In enkele geval-
len duurde dit (veel) langer. Pas als de IND op de hoogte is van de uitkomst van de beklagprocedure kan 
zij hier verblijfsrechtelijke consequenties aan verbinden. Het is raadzaam goede afspraken te maken 
tussen het OM en de IND over het zo snel mogelijk verstrekken van informatie over de uitkomst van de 
beklagprocedure.119 

Hoewel er gemiddeld 297,5 dagen zaten tussen de aangifte en het sepot, maakten de slachtoffers gemid-
deld 541,8 dagen gebruik van de B9-regeling. Hierbij wordt vaak aangenomen dat het vooral de slacht-
offers zijn die procedures zoveel mogelijk rekken. Uit het schema van paragraaf 10 komt echter een veel 
genuanceerder beeld naar voren. Allereerst moeten veel stappen worden doorlopen door verschillende 
instanties, waarbij elke stap tijd kost. Stappen die na aangifte de meeste tijd kosten zijn de duur tussen 
aangifte en sepot120, de duur van het beklag, en de beslissing in primo op de aanvraag voortgezet ver-
blijf. Met de twee tijdlijnen is inzichtelijk gemaakt welke processtappen genomen worden en hoeveel 
tijd er gemiddeld zit tussen de verschillende processtappen. Hoewel zorgvuldigheid van groot belang is 
bij elke processtap, zou gekeken kunnen worden welke stappen efficiënter kunnen worden ingericht. 
Zo is het opmerkelijk dat in het arrondissement Rotterdam de meeste opsporingshandelingen worden 
verricht terwijl daar ook het snelst wordt geseponeerd. Snelheid hoeft derhalve niet ten koste te gaan 
van de mate van inspanning die wordt verricht in het kader van het opsporingsonderzoek. 

119  Wanneer de door de minister voor Immigratie, Integratie en Asiel aangekondigde maatregel om beklag los te koppelen van de 
B9-verblijfsvergunning wordt doorgevoerd, is deze aanbeveling overigens niet meer relevant. Zie Kamerstukken II 2011/12, 28 638, 
nr. 57, p. 4.

120  Hierbij moet worden opgemerkt dat niet uit de dossiers te destilleren was of de duur tussen aangifte en sepot voornamelijk toe te 
rekenen is aan de politie, of aan het OM. Het OM kan immers pas seponeren nadat zij van de politie het proces verbaal van 
bevindingen heeft ontvangen. Het moment waarop dit proces verbaal van bevindingen door de politie aan het OM was ingestuurd 
was uit de meeste dossiers niet op te maken.



35Bureau Nationaal Rapporteur Mensenhandel  |Opsporing van mensenhandel en de B9-regeling



36 |  Bureau Nationaal Rapporteur Mensenhandel Opsporing van mensenhandel en de B9-regeling



37Bureau Nationaal Rapporteur Mensenhandel  |Opsporing van mensenhandel en de B9-regeling



Dit is een uitgave van:
Ministerie van Veiligheid en Justitie
Postbus 20301 | 2500 eh Den Haag
www.rijksoverheid.nl/venj

Maand 2010 | Publicatienr: j-0000

Dit is een uitgave van:
Bureau Nationaal Rapporteur Mensenhandel
Postbus 20301 | 2500 eh Den Haag

T 070 370 4514
www.bnrm.nl

Juni 2012 | Publicatienr: j-14363


